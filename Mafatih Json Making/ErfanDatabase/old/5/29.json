{
    "30": {
        "number": 30,
        "bab": 5,
        "title": "حکایت سجده طولانی امام موسی کاظم(ع) و بعضی از اصحاب آن حضرت",
        "arabic": {
            "1": "\r\n"
        },
        "farsi": {},
        "tozih": {
            "1": " چنان كه روايت شده:حضرت موسى بن جعفر عليه السّلام پس از طلوع صبح سجده مى نمود تا هنگام ظهر شرعى،و بعد از عصر تا هنگام \r\nشام،و در حديث ديگرى وارد شده:آن حضرت بيشتر از ده سال هر روز پس از طلوع آفتاب،تا هنگام ظهر شرعى در سجده بودند،و\r\nبه سند صحيح روايت شده:حضرت رضا عليه السّلام به اندازه اى در سجود مى ماند،كه سنگ ريزه مسجد از عرق ايشان تر مى شد،و آن حضرت \r\nدو طرف روى خود را بر زمين مسجد مى چسباندند.در كتاب رجال كشّى آمده است كه فضل به شاذان نزد ابن عمير آمد درحالى كه در سجده \r\nبود،و سجده را بسيار طول داد،چون سر برداشت،و درباره طول سجده اش سخن به ميان آمد گفت:اگر سجده جميل بن درّاج را مى ديدى،\r\nسجده مرا طولانى نمى شمردى،و نيز گفت:روزى نزد جميل رفتم،او سجده را بسيار طول داد،چون سر برداشت،گفتم:سجد را طول \r\nداديد؟گفت:اگر سجده معروف بن خرّبوذ را مى ديدى،سجده مرا آسان مى شمردى،و نيز از فضل بن شاذان روايت كرده:حسن بن على \r\nبن فضّال براى عبادت به صحرا مى رفت،سجده را به اندازه اى طول ميداد،كه پرندگان بر پشتش مى نشستند،به گمان اين كه جامه ى افتاده اى \r\nاست،و حيوانات وحشى در اطراف او مى چريدند و از او نمى هراسيدند و نيز روايت كرده:علىّ بن مهزيار،به هنگام طلوع آفتاب به سجده مى رفت و\r\nسر بر نمى داشت تا براى هزار نفر از برادران خود دعا مى كرد همانند آنچه كه براى خود دعا كرده بود،و از كثرت طول سجده بر پيشانى او به مانند زانوى \r\nشتر،پينه بود!!و نيز روايت كرده:ابن عمير پس از نماز صبح سر به سجده شكر مى گذاشت و بر نميداشت مگر هنگام ظهر.بهتر اين است كه سجده شكر پس از تمام \r\nتعقيبات و پيش از انجام نوافل باشد و بيشتر اصحاب گفته اند:در نماز مغرب پس از نوافل انجام گيرد و بعضى زمان انجام آن را پيش از نوافل گفته اند،و\r\nظاهرا هر دو وقت خوب است ولى پيش از نوافل بجا آوردن بهتر است،چنانكه حميرى از حضرت صاحب الزمان عليه السّلام روايت كرده و اگر هر دو را به عمل آورد،\r\nشايد بهتر باشد."
        }
    }
}