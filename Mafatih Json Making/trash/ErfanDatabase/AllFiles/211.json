{
    "211": {
        "number": 211,
        "bab": 3,
        "title": "ظاهر شدن قبر حضرت امام علی(ع) در زمان هارون",
        "arabic": {
            "1": "\r\n"
        },
        "farsi": {},
        "tozih": {
            "1": "و شیخ مفید نقل کرده که روزی هارون الرشید به آهنگ شکار از کوفه بیرون رفت و به جانب غَریَّیْن و ثَوِیَّه توجّه نمود و در آنجا آهوانی دید فرمان داد تا بازهای شکاری و کِلاب مُعَلَّم را برای شکار آهوان رها کردند و بر آنها بتاختند آهوان که چنین دیدند فرار کرده به پشته ای پناه بردند و در آنجا بیارمیدند بازها در ناحیه ای بیفتادند و تازیها باز شدند و رشید از این مطلب در عجب شد دیگر باره آهوان از فراز پشته به نشیب آمدند بازها و تازیها آهنگ ایشان نمودند دیگر باره آهوان به آن پشته پناه بردند و جانوران شکاری از قصد ایشان برگشتند تا سه مرتبه کار بدینگونه رفت هارون سخت در عجب شد غلامان خود را امر کرد که تعجیل کنید و مردی را که از حال این مکان با خبر باشد بیاورید غلامان رفتند و از قبیله بنی اسد پیرمردی را حاضر کردند هارون از وی پرسید که حال این پُشته چیست و در این مکان چه کیفیّتی است گفت اگر مرا امان می دهی قصّه آن را به عرض می رسانم گفت با خدا عهد کردم که تو را اذیّت نکنم و در امان باشی الحال آنچه دانی بگو گفت خبر داد مرا پدرم از پدران خود که می گفتند قبر مطهّر امیرالمؤمنین(علیه السلام)در این پشته واقعست و حق تعالی آن را حرم امن و امان خود قرار داده که هر چه به آن پناه بِبَرَد در امان باشد"
        }
    }
}