{
    "103": {
        "number": 103,
        "bab": 2,
        "title": "اعمال روز اول ماه شعبان و روایتی شگفت انگیز در فضائل این روز",
        "arabic": {
            "1": "\r\n"
        },
        "farsi": {},
        "tozih": {
            "1": " روز اوّل:روزه اين روز فضيلت بسيار دارد،از امام صادق عليه السّلام روايت شده:هركه روز اول شعبان را روزه بگيرد،بى ‏تردید\r\nبهشت بر او واجب می شود،و سيّد ابن طاووس از حضرت رسول صلى اللّه عليه و آله ثواب بسيارى روايت كرده براى كسى ‏كه سه روز\r\nاوّل اين ماه را روزه بدارد،و در شب هاى آن،دو ركعت نماز بجاى آورد،با اين ترتيب كه در هر ركعت سوره«حمد»يك بار،\r\nو سوره{«قل هو اللّه احد»}يازده بار خوانده شود،بدان‏كه در تفسير امام عليه السّلام[تفسير امام حسن عسگرى]روايتى در فضيلت ماه شعبان و روز اول آن ذكر شده،كه فوايد بسيارى در آن درج شده است،و شيخ ما ثقة الاسلام نورى(نورّ اللّه مقرده)آن روايت را ترجمه كرده‏\r\nو در پايان كتاب«كلمه طيّبه»آورده،ولى چون آن روايت طولانى است،و مقام را گنجايش نوشتن تمام آن نيست،\r\nخلاصه آن را در اينجا ذكر میكنم:حاصل روايت اين كه حضرت امير المؤمنين عليه السّلام در روز اول شعبان به جماعتى برخورد كه در مسجد\r\nنشسته بودند،و درباره قدر و امثال آن گفتگو میكردند تا آنكه لجاجت و جدالشان،و فرياد و صدايشان سخت بلند شد،حضرت‏\r\nايستاد و بر آنها سلام كرد،پاسخ سلام را دادند،و به احترام حضرت از جاى برخاستند و درخواست كردند كنا آنان‏\r\nبنشيند،ايشان توجّهى به دعوت آنان نكردند و در همان حالت ايستاده فرمودند:اى گروهى كه سخن میگوييد در مسئله ‏ای\r\nكه سودى نمیرساند،آيا ندانستيد كه خداى تعالى را بندگانى است،كه آنان را از هراس ساكت نموده بى ‏آنكه لال باشند،\r\nيا از سخن گفتن عاجز باشند،اينان هرگاه عظمت خدا را به خاطر مى ‏آورند،زبانهاي شان شكسته و دلهاي شان از جا كنده میشود،\r\nو عقولشان از سر میرود،و دچار بهت و حيرت میگردند،اين همه به خاطر بلنداى عزت و شوكت و بزرگداشت خداست!\r\nهرگاه از اين حالت به خود آيند با كردارهاى پاكيزه به سوى خدا رو میكنند و وجود خود را در شمار ستمكاران و خطاكاران به حساب‏\r\nمیآورند،درحالیكه از تقصير و كوتاهى پا كند،اينان براى خدا به كردار اندك راضى نمیشوند،و عمل زياد را براى او بسيار\r\nنمیشمارند،پيوسته به كار شايسته و عمل نيك مشغولند،اينان چنانند كه هرگاه به ايشان بنگرى،ترسان و هراسان و در\r\nبيم و اضطراب به عبادت ايستاده‏ اند،اى گروه تازه‏ كاران شما كجا و ايشان كجا،آيا ندانستيد كه داناترين مردم به«قدر»\r\nساكت‏ ترين ايشانند در سخن از آن،و نادان‏ ترين مردم به«قدر»سخن‏گوترين آنانند نسبت به آن،اى تازه‏ كارها امروز\r\nغرّه شعبان كريم است]به آغاز پيشانى گويند غره]،پرودگار آن را شعبان ناميده به خاطر انشعاب يافتن و پراكنده شدن‏\r\nخيرات در آن،همانا پروردگار شما در شعبان درهاى حسنات را باز كرده،و قصرها و خيراتش را به شما جلوه داد به قيمتى ارزان‏\r\nو كارهايى آسان،پس در مقام خريد برآييد،ابليس دور از رحمت خدا شاخه ‏هاى شرور و بلاهاى خود را براى شما آراسته‏\r\nو شما پيوسته در گمراهى و سركشى میكوشيد و به شاخه ‏هاى ابليس تمسّك مى ‏جوييد،و از شاخه‏ هاى خيرات كه درهايش برای\r\nشما باز شده روى می گردانيد،و اين غرّه ماه شعبان است،و شاخه‏ هاى خيراتش عبارت است از: نماز،روزه،زكات،امر به معروف،نهى از منكر،نيكى به پدر و مادر و خويشان و همسايگان،ايجاد صلح و صفا بين‏\r\nمردم،صدقه دادن به فقرا و مساكين،در چيزى كه مسئوليّتش از شما برداشته شده،به خود زحمت و مشقّت میدهيد و\r\nآن مسأله قضا و قدر است،و خود را در سختى مى ‏اندازيد در چيزیكه از ژرف ‏انديشى و تحقيق در آن نهى شده ‏ايد،و آن‏\r\nكشف اسرار الهى است،كه هركه از آنها تفتيش كند از تباه ‏شدگان است.بدانيد كه اگر شما بر آنچه پرودگار برای\r\nمطيعان از بندگانش در امروز آماده نموده آگاه شويد،هرآينه خود را از آنچه بدان پرداختيد[بحث در قضاوقدر]بازخواهيد داشت،\r\nو در آنچه به آن فرمان دادند وارد خواهيد شد.گفتند:يا امير المؤمنين آنچه را خدا در اين روز براى مطيعان خود مهيّا نموده‏\r\nچيست؟حضرت داستان آن لشگرى را كه رسول خدا صلى اللّه عليه و آله براى جهاد با كافران فرستاده بود،و سپاه دشمن به هنگام‏\r\nشب بر آنها شبيخون زدند را نقل كرد و فرمود:شبى تاريك و فرورفته در سياهى بود،مسلمانان در خواب،و كسى از آنان جز\r\nزيد بن حارث و عبد اللّه بن رواحه و قتاده بن نعمان و قيس بن عاصم منقرى بيدار نبود،هريك از آنان در جانبى از\r\nلشگر مشغول نماز و خواندن دعا بود،دشمنان با شبيخون خويش در آن شب تاريخ،مسلمانان را آماج تيرهاى خود ساختند\r\nو مسلمانان به خاطر سياهى شب،از ديدن دشمنان عاجز بودند،و راهى براى حفظ خويش نداشند،به اين خاطر نزديك‏\r\nبود هلاك شوند،ناگهان از دهان اين چند نفر انوارى درخشيد،كه اردوگاه را روشن ساخت،و باعث قوّت دل و\r\nدليرى مسلمانان شد،پس شمشير كشيده و همه دشمنان را كشته و زخمى و اسير نمودند،پس از بازگشت از جهاد داستان‏\r\nخود را براى رسول خدا صلى اللّه عليه و آله نقل كردند،حضرت فرمود:اين انوار به خاطر اعمال برادران شما در آغاز ماه شعبان است،پس‏\r\nحضرت يك ‏يك آن اعمال را نقل كردند تا آنكه فرمودند:چون روز اوّل شعبان میرسد،ابليس سپاه خويش را در اطراف‏\r\nزمين و كرانه‏ هاى آن پراكنده میكند و به ايشان مى ‏گويد:امروز در كشاندن بعضى از بندگان خدا به سوى خود بكوشيد،و\r\nخدا(عزّ و جلّ)فرشتگان را در اطراف و آفاق زمين پراكنده میكند و به آنان مى ‏فرمايد:بندگانم را به راستى و درستی\r\nنگاه داريد،و آنان را ارشاد كنيد،همه بندگانم سعاتمند مى ‏شوند،جز آن‏كه از قبول حق امتناع ورزد و به راه سركشى رود،\r\nكه او در شمار حزب ابليس و سپاهيان او محسوب میشود.چون روز اوّل ماه شعبان شود،خدا(عزّ و جلّ)به باز شدن درهاى بهشت امر میكند،پس باز میشوند،و به درخت طوبى[درختى است در بهشت]فرمان میدهد تا شاخه ‏هاى خود را دنيا نزديك‏\r\nكند،آنگاه منادى پروردگار(عزّ و جلّ)ندا سر می دهد:اى بندگان خدا اين شاخه‏ هاى درخت طوبى است،\r\nپس به آن درآويزيد،كه شما را به سوى بهشت برافروزد،و اين شاخه ‏هاى دخت زقّوم است[درختى است از درختان دوزخ‏\r\nكه در سوره مباركه واقعه از آن ياد شده است]از آن دورى كنيد تا شما را به جانب دوزخ نبرد.\r\nرسول خدا صلى اللّه عليه و آله فرمود:سوگند به آن‏كه مرا به راستى مبعوث به رسالت نمود،هركه در اين روز درى از خير و نيكى را\r\nفراگيرد،به تحقيق به شاخه ‏اى از شاخه ‏هاى درخت طوبى در آويخته كه او را به سوى بهشت می كشاند،و هركه در امروز دری\r\nاز شرّ و بدى را فراگيرد،به يقين به شاخه‏اى از شاخه هاى زقّوم درآويخته كه او را كشاننده به سوى آتش است،سپس‏\r\nرسول خدا صلى اللّه عليه و آله اعمالى كه هريك باعث درآويخته شدن به شاخه‏اى از شاخه‏ هاى طوبى است به اين صورت بيان‏\r\nفرمودند: امروز هركس براى خدا نماز مستحبى بجا آورد،و هركه در اين روز روزه بدارد،و هركه ميان زنى با همسرش،يا\r\nپدرى با فرزندش،يا خويشاوندان،يا زن و شوهر بيگانه ‏اى صلح دهد،و كسى ‏كه تخفيف دهد پريشانى را،از طلبى كه از او\r\nدارد،يا از طلبش از عهده مديون بكاهد،و كسی كه در حساب خود نظر كند،و قرض كهنه ‏اى را بر عهده خود ببيند،كه طلبكارش از\r\nبه دست آوردنش مأيوس شده،پس آن را به صاحبش برگداند،و كسى ‏كه يتيمى را سرپرستى نمايد،و كسى ‏كه سفيهى را\r\nاز ضربه ‏زدن به آبرو و عرض مؤمنى بازدارد،و كسى ‏كه قرآن يا بخشى از آن را بخواند،و كسى ‏كه خدا را ياد كند،و نعمت هايش‏\r\nرا بر شمارد،و اقدام به شكر نمايد،و كسی كه از بيمارى عيادت كند،و كسى ‏كه به پدر و مادر يا يكى از آنها نيكى ورزد،و آن‏كه‏\r\nپيش از رسيدن روز اوّل شعبان پدر و مادر خويش را به خشم آورده بود و در اين روز خشنودشان ساخت،و هركه‏\r\nجنازه‏اى را تشييع كند،و هركه در اين روز مصيبت ‏زده‏ اى را تسلّى بخشد،و هركس در اين روز چيزى از ابواب خير را\r\nبجا آورد از آويختگان به درخت طوبى است.سپس رسول خدا(ص)فرمودند:سوگند به آن‏كه مرا به راستى به رسالت برانگيخت‏\r\nهركس در اين روز درى از شرّ و گناه را فرا گيرد،به تحقيق به شاخه ‏اى از شاخه ‏هاى درخت زقّوم درآويخته،و آن شاخه‏\r\nكشاننده اوست به سوى آتش،آنگاه اعمالى كه هريك باعث درآويخته شدن به شاخه اى از شاخه ‏هاى زقّوم است را به اين صورت بيان فرمودند:سوگند به آن‏كه مرا به راستى به پيامبرى فرستاد،هركس در اين روز نسبت به نماز واجب‏\r\nخود كوتاهى كند،و آن را تباه نمايد،و هركس فقيرى درمانده نز او آيد،كه بدى حالش را مى ‏داند،و بدون اينكه ضررى متوجه‏\r\nوى گردد،قدرت بر تغيير حال او را دارد،و كس ديگرى هم نيست كه به جاى او،مشكل فقير را حل كند،پس فقير را به حال خود\r\nخود واگذارد،و دست او را نگيرد،تا از بين رفته و هلاك گردد،و كسی كه خطاكارى از او عذرخواهى كند،پس عذر او را نپذيرد،\r\nعلاوه بر اين بيش از اندازه ‏اى كه بدى كرده،او را عقوبت نمايد،و كسیكه جدايى اندازد ميان شوهرى با همسرش،يا پدری\r\nبا فرزندش،يا برادرى با برادرش،يا خويشى با خويشش،يا ميان دو همسايه،يا ميان دو رفيق،يا دو خواهر،و كسى ‏كه بر\r\nانسان تنگدستى سخت بگيرد،درحالى ‏كه تنگدستى او را می داند،پس بر خشم و بلاى او بيفزايد،و كسیكه مديون باشد و\r\nآن را بر صاحبش انكار كند،و بر او ستم ورزد تا دين او را باطل نمايد،و آن‏كه بر يتيمى جفا كند،و به او آزار رساند،و مال او\r\nرا تباه كند،و كسی كه به آبرو و عرض برادر مؤمنى هجوم برد و مردم را هم بر آن وا دارد،و كسیكه آوازه ‏خوانى كند،به صورتی\r\nكه مردم را در آن آوازه ‏خوانى بر انجام گناه تحريك كند.\r\nو كسی كه كارهاى زشت و قبيح خود را در جنگها،و انواع ستم خود را بر بندگان خدا بر شمارد،و به آن اعمال افتخار نمايد،\r\nو كسیكه همسايه ‏اش بيمار شده،و به جهت سبك شمردن ش.ن او،از او عيادت نكرده،و آن‏كه همسايه ‏اش‏\r\nمرده و به خاطر خوار بودن آن مرده در نظرش جنازه‏اش را تشييع نكرده،و آن‏كه از تسليت مصيبت‏ زده اعراض‏\r\nكند،و به وى از روى حقارت و پستى جفا كند،و كسى ‏كه عاق كند پدر و مادر خود،يا يكى از آن دو را،و كسیكه پيش از\r\nشعبان ايشان را عاق كرده بود،و در شعبان ايشان را خشنود نساخت،و حال آنكه قدرت بر آن را داشت‏\r\nو همچنين هركس كارى از ساير اقسام شهر را انجام دهد،آويخته به شاخه‏اى از شاخه‏ هاى زقّوم است،و سوگند به‏\r\nآن‏كه مرا به راستى به پيامبرى برگزيد كه در آويختگان به شاخه‏ هاى درخت طوبى با آن شاخه‏ ها به سوى بهشت بلند\r\nمیشوند. \r\nآنگاه رسول خدا صلى اللّه عليه و آله اندكى نظر خود را به جانب آسمان بلند كرد،و میخنديد و مسرور بود،سپس نظر مبارك را به سوى زمين به زير انداخت،پس پيشانى مبارك را درهم كشيد و روى مبارك عبوس گشت،آنگاه رو به اصحاب خود\r\nكرد و فرمود:سوگند به آن‏كه محمّد را به راستى به پيامبرى برگزيد به تحقيق ديدم درخت طوبى را كه بلند میشد،\r\nو بلند مى ‏كرد آنان را كه به او درآويخته بودند به سوى بهشت،و ديدم از ايشان را كه درآويخته بودند به‏\r\nيك شاخه از آن،و بعضى به دو شاخه،يا به چند شاخه،برحسب پاى ‏بنديشان بر طاعات. \r\nو هرآينه زيد به حارثه را می بينم كه در آويخته به بيشتر شاخه‏ هاى آن و آن شاخه ‏ها بلند می كنند او را به اعلا عليّين[بالاترين‏\r\nمرتبه]بهشت،از اين جهت خنديدم و خوشحال شدم،آنگاه به سوى زمين نگاه كردم و سوگند به آن‏كه مرا به‏\r\nراستى به پيامبرى برانگيخت درخت زقّوم را ديدم كه به پايين میرفت شاخه ‏هاى آن،و درآويختگان به خود را به‏\r\nسوى دوزخ پايين مى ‏برد.\r\nو ديم گروهى از ايشان را درآويخته به شاخه‏ اى،و گروهى به دو شاخه يا چند شاخه بر حسب پافشاريشان‏\r\nبر گناهان.\r\nو هرآينه بعضى از منافقان را می بينم،كه به بيشتر شاخه‏ هاى آن درآويخته‏ اند،و آن شاخه ‏ها او را به‏\r\nاسفل دركات[پايين ‏ترين مهلكه‏ ها]فرو مى ‏برند،از اين جهت روى دهم كشيدم،و پيشانى ‏ام گرفت."
        }
    }
}