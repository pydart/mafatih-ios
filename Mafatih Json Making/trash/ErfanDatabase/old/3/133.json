{
    "133": {
        "number": 133,
        "bab": 3,
        "title": "حکایت سیّد رشتی و تشرف او خدمت امام عصر(ع)",
        "arabic": {
            "1": "\r\n$"
        },
        "farsi": {},
        "tozih": {
            "1": " شيخ ما در كتاب‏ «نجم الثاقب»حكایتى نقل كرده كه از آن استفاده میشود،بايد به خواندن اين زيارت مواظبت كرد،و از آن غافل نشد،و آن حكايت چنين است:جناب مستطاب تقىّ صالح،سيد احمد بن سيّد هاشم بن سيّد حسن موسوى رشتى،تاجر ساكن‏\r\nرشت(ايدّه اللّه)تقريبا در هفتده سال پيش،به نجف اشرف مشرّف شد،و با عالم ربّانى و فاضل صمدانى،شيخ على رشتى(طاب ثراه)\r\nكه در حكايت آينده ان شاء اللّه ذكر خواهند شد به منزل حقير آمدند،چون برخاستند،شيخ به صلاح و سداد سيّد احمد بن هاشم اشاره‏\r\nكرد،و فرمود داستان شگفتى دارد،ولى در آن وقت مجال بيان نبود.پس از چند روزى شيخ على را ملاقات كردم،فرمود\r\nسيّد رفت،اما داستان را با قسمتى از حالات سيّد برايم نقل كرد،از نشنيدن آنها از خود او،بسيار تأسف خوردم،گرچه‏\r\nمقام شيخ(رحمه اللّه عليه)بزرگتر از آن بود،كه اندكى احتمال خلاف در نقل ايشان برود،و از آن سال تا چند ماه قبل اين مطلب در\r\nخاطرم بود،تا در ماه جمادى الآخر اين سال،از نجف اشرف برگشته بودم،در كاظمين سيّد صالح سيّد احمد بن سيد هاشم‏\r\nرا ملاقات كردم،كه از سامره بازگشته،عازم ايران بود،پس شرح حال او را چنان‏كه شنيده بودم پرسيدم،از آن جمله‏\r\nداستان معهود را مطابق شنيده من بيان كرد،و آن داستان اين است كه گفت:در سال هزار و دويست و هشتاد به قصد حجّ بيت اللّه الحرام از دار المرز رشت،به تبريز آمدم،و در خانه حاج صفر على تاجر معروف تبريزى منزل كردم چون قافله نبود سرگردان ماندم،تا حاجى جبّار جلودار سدهى اصفهانى قافله ‏اى را جهت رفتن به«طرابوزن»حركت‏\r\nداد،به تنهايى از او مركبى را كرايه نمودم و حركت كردم.وقتى به منزل اول رسيديم،سه نفر ديگر به تشويق حاج صفر\r\nعلى به من ملحق شدند،حاج ملاّ باقر تبريزى،كه به نيابت از جانب ديگران حج انجام میداد،و نزد علما معروف بود،\r\nو حاج سيد حسين تاجر تبريزى،و مردى به نام حاج على،كه كارش خدمت به افراد بود،به اتفاق روانه شديم تا\r\nبه«ارزنة الروم»رسيديم،و از آنجا عازم«طرابوزن»شديم،در يكى از منازل بين اين دو شهر،حاجى جبّار جلودار نزد ما\r\nآمد و گفت:اين منزل كه در پيش داريم بس ترسناك است،زودتر بار كنيد كه همراه قافله باشيد،چون در ساير منازل‏\r\nغالبا با رعايت مقدارى فاصله،به دنبال قافله حركت میكرديم،ما هم حدود دو ساعت ‏و نيم،يا سه ساعت به صبح‏\r\nمانده به اتّفاق قافله حركت كرديم،به اندازه نيم يا سه ربع فرسخ از محل حركت دور شده بوديم،كه هوا تاريك شد،و به‏\r\nطورى برف گرفت،كه دوستان هر كدام سر خود را پوشانده به سرعت راندند،من هرچه تلاش كردم با آنها بروم ممكن نشد\r\nتا آنكه آنها رفتند و من تنها شدم،از اسب فرو آمده،در كنار راه نشستم،درحالیكه به شدت مضطرب بودم،زيرا نزديك‏\r\nبه ششصد تومان براى مخارج راه همراه داشتم،و نمیدانستم عاقبت كار چه خواهد شد؟!پس از تأمّل و تفكّر،بنا را بر اين‏\r\nگذاشتم كه در همين موضع بمانم،تا سپيده طلوع كند،سپس به همان محلى كه از آنجا حركت كرديم بازگردم،و از آنجا چند\r\nنفر نگهبان همراه خود برداشته،به قافله ملحق شوم،در آن حال در برابر خود باغى ديدم،و در آن باغ باغبانى بيل به دست‏\r\nبه درختان بيل میزد كه برفش بريزد،به طرف من آمد،به اندازه فاصله كمى ايستاد و فرمود:كيستى؟عرض كردم:دوستان‏\r\nرفتند،و من جا مانده ‏ام،اطلاعى از جاده ندارم،مسير را گم كرده ‏ام،به زبان فارسى فرمود:نافله بخوان تا راه پيدا كنی\r\nمن مشغول نافله شدم،پس از فراغت از تهجّد،دوباره آمد و فرمود:نرفتى،گفتم:و اللّه راه را نمیدانم،فرمود:جامعه‏\r\nبخوان،من جامعه را حفظ نداشتم،و تاكنون هم حفظ ندارم،با آنكه مكرّر به زيارت عتبات مشرّف شده ‏ام،از جاى برخاستم‏\r\nو تمام زيارت جامعه را از حفظ خواندم،باز نمايان شد و فرمود:نرفتى،هنوز هستى؟بى ‏اختيار گريستم و گفتم:هستم راه را\r\nنمیدانم،فرمود:عاشورا بخوان،و عاشورا را نيز از حفظ نداشتم،و تاكنون نيز ندارم،پس برخاستم و از حفظ مشغول زيارت عاشورا شدم،تا آنكه تمام لعن و سلام و دعاى علقمه را خواندم،ديدم باز آمد و فرمود:نرفتى،هستى؟گفتم:\r\nنه تا صبح هستم،فرمود:من اكنون تو را به قافله می رسانم،رفت بر الاغى سوار شد،و بيل خود را به دوش‏\r\nگرفت،و فرمود:رديف من بر الاغ سوار شو.سوار شدم،آنگاه عنان اسب خود را كشيدم،مقاومت‏\r\nكرد،و حركت نكرد،فرمود عنان اسب را به من بده،دادم،پس بيل را به دوش چپ گذاشت،و عنان اسب‏\r\nرا به دست راست گرفت،و به راه افتاد،اسب در نهايت تمكين متابعت كرد،آنگاه دست خود را\r\nبر زانوى من گذاشت و فرمود:شما چرا نافله نمى ‏خوانيد؟سه مرتبه فرمود:"
        }
    }
}