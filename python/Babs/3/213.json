{
    "213": {
        "number": 213,
        "bab": 3,
        "title": "تاریخچه‌ی سرداب مطهر امام زمان(ع)",
        "arabic": {
            "1": ""
        },
        "farsi": {
            "1": ""
        },
        "tozih": {
            "1": " پیش از شروع بر مطلبی آگاهی می\u200Cدهم که در کتاب «هدیة»، از کتاب «تحیة» نقل کردیم و آن مطلب این است:\n\nسرداب مطهّر داخل در خانه آن بزرگواران بود و راه ورود به آن سرداب در قدیم، یعنی پیش از بنای جدید و ساختن صحن و قبّه و حرم، از پشت سر، نزدیک به قبر نرجس خاتون بود و شاید الآن در رواق باشد. از آنجا پایین می\u200Cرفتند، دالان طولانی تاریکی داشت، چون از آنجا می\u200Cگذشتند به در سرداب غیبت می\u200Cرسیدند که اکنون آینه\u200Cکاری شده و از طرف قبله پنجره\u200Cای به صحن عسکریین باز می\u200Cشود و آن در از وسط این سرداب باز می\u200Cشد که اکنون جای کاشی\u200Cکاری دیوار آن را به صورت محرابی ساخته\u200Cاند و همه اعمال این سه امام [حضرت هادى(ع)، امام حسن عسکرى(ع) و امام زمان(عج)] از یک حرم انجام می\u200Cشد؛ لذا شهید اول در کتاب «مزار»، بعد از زیارت عسکریین زیارت سرداب را ذکر کرده، پس از آن زیارت نرجس خاتون را.\n\nدر حدود یک\u200Cصد سال\u200C و اندی پیش از این، مؤمن مؤید و انسان مسدّد، احمدخان دُنبلی، صحن آن دو امام را به صورتی که اکنون موجود است با هزینه نمودن مبلغی گزاف جدا کرد و برای آن روضه و قبّه عالیه\u200Cای ساخت و برای سرداب مطهّر، صحنی جداگانه و ایوان و راه و پلّه\u200Cای مستقل و دهلیز و سردابی جدا برای زنان بنا کرد، به شکلی که الآن دیده می\u200Cشود و راه اولیه و پله\u200Cها و در سرداب به کلّی بسته شد و نشانی از آن\u200Cها نیست و جایی برای بجا آوردن بعضی از آداب وارده نمانده است، ولی جایگاه قسمتی از زیارات که اصل سرداب شریف است تغییری نکرده."

        }
    }
}