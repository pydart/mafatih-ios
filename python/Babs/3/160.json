{
    "160": {
        "number": 160,
        "bab": 3,
        "title": "بهترین اوقات و زمان‌ها برای زیارت امام حسین(ع)",
        "arabic": {

            "1": ""
        },
        "farsi": {

            "1": ""
        },
        "tozih": {
            "1": "مؤلف گوید: زیارت امام حسین(علیه\u200Cالسلام) در [همه] اوقات شریفه و شب\u200Cها و روزهای متبرکه، به غیر «این اوقات که ذکر شد» نیز افضل است، به\u200Cویژه اوقاتی که به آن حضرت نسبتی داشته باشد، مانند «روز مباهله» و روز نزول «هَل اتی» و «روز ولادت آن حضرت» و نیز «شب\u200Cهای جمعه».\n\nاز روایتی استفاده می\u200Cشود که حق\u200Cتعالی در هر شب جمعه نظر لطفی بر آن حضرت می\u200Cنماید و همه پیامبران و اوصیای ایشان را به زیارت حضرتش می\u200Cفرستد.\n\nابن قولَوَیه از امام صادق(علیه\u200Cالسلام) روایت کرده: هرکه قبر امام حسین(علیه\u200Cالسلام) را در هر جمعه زیارت کند، البته آمرزیده می\u200Cشود و از دنیا با حالت حسرت بیرون نرود و مسکنش در بهشت با امام حسین(علیه\u200Cالسلام) باشد.\n\nدر خبر اَعمَش آمده: همسایه او برایش گفت: در خواب دیدم رقعه\u200Cهایی از آسمان فرو می\u200Cریزد که در آن\u200Cها برای هرکه امام حسین(علیه\u200Cالسلام) را در شب جمعه زیارت کند امان نوشته\u200Cاند و بعد از این در اعمال کاظمَین در ضمن «حکایت حاج علی بغدادی» به این مطلب اشاره خواهد شد.\n\nدر غیر این اوقات از اوقات شریفه دیگر نیز خوب است آن حضرت زیارت شود.\n\nروایت شده از امام صادق(علیه\u200Cالسلام) پرسیدند: آیا برای زیارت امام حسین(علیه\u200Cالسلام) زمان خاصی است که بهتر از زمان\u200Cهای دیگر باشد؟ فرمود: آن حضرت را در هروقت و هر زمان زیارت کنید که در زیارت آن حضرت خیر مقرّری است، هرکه آن را بیشتر به عمل آورد، خیر بیشتری خواهد یافت و هرکه کمتر انجام دهد، خیر کمتری به دست می\u200Cآورد و در زیارت کردن آن حضرت در اوقات شریفه بکوشید که اعمال صالحه در آن اوقات ثوابش دو چندان است و در آن اوقات شریفه فرشتگان الهی برای زیارت آن حضرت از آسمان نازل می\u200Cشوند الخ؛\n\nو برای خصوص این اوقاتِ یاد شده زیارت منقولی یافت نشده، تنها برای «روز سوم شعبان» که روز ولادت حضرت امام حسین(علیه\u200Cالسلام) است، دعایی از ناحیه مبارکه بیرون آمده که باید آن را خواند و ما آن را در ضمن اعمال ماه شعبان ذکر کردیم."


        }
    }
}