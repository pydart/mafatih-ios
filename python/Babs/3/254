{
    "254": {
        "number": 254,
        "bab": 3,
        "title": "فضیلت زیارت پیامبران(ع) و محل قبر بعضی از آنها",
        "arabic": {
            "1": ""
        },
        "farsi": {
            "1": ""
        },
        "tozih": {
            "1": "بدان که تکریم و تعظیم پیامبران عقلاً و شرعاً لازم -﴿لاٰ نُفَرِّقُ بَیْنَ أَحَدٍ مِنْ رُسُلِهِ﴾- و زیارتشان، پسندیده و راجح است. علما به استحباب زیارت آن بزرگواران تصریح فرموده‌اند و عدد آن بزرگواران گرچه بسیار، ولی قبرهای معلوم آنان بسیار اندک است و قبور آن‌هایی که فعلاً در خاطر خود حاضر دارم از این قرار است:\n\nحضرت آدم (علیه‌السلام) و حضرت نوح (علیه‌السلام) که این دو بزرگوار در مرقد منوّر حضرت امیرمؤمنان (علیه‌السلام) مدفونند.\n\nحضرت ابراهیم (علیه‌السلام) در قدس خلیل که نزدیکی بیت‌المقدس قرار دارد، مدفون است و در جوار آن حضرت جناب ساره زوجه او و جناب اسحاق(علیه‌السلام) و یعقوب(علیه‌السلام) و یوسف(علیه‌السلام) مدفونند.\n\nحضرت اسماعیل(علیه‌السلام) و مادرش هاجر در مسجدالحرام در پیرامون حجر مدفونند؛ و نیز قبور بعضی از پیامبران در آنجاست.\n\nاز حضرت باقر(علیه‌السلام) روایت شده: مابین رکن و مقام مملو از قبور پیامبران است و از حضرت صادق(علیه‌السلام) روایت شده که: مابین رکن یمانی و حجرالاسود، هفتاد پیامبر مدفونند.\n\nدر بیت‌المقدس، قبور عده‌ای از پیامبران مانند حضرت داود(علیه‌السلام) و سلیمان(علیه‌السلام) و غیر آن دو بزرگوار قرار دارد که نزد اهل آنجا معروفند.\n\nقبر جناب زکریا(علیه‌السلام) در شهر حلب مشهور است و برای جناب یونس(علیه‌السلام) در شریعه کوفه بقعه و قبه‌ای معروف است و قبر حضرت هود(علیه‌السلام) و صالح(علیه‌السلام) در نجف اشرف مشهور و مرقد حضرت ذی الکفل(علیه‌السلام)در کنار شطّ فرات نزدیک کوفه به مساحت چند فرسخ معروف و در شهر موصل مرقد جرجیس پیغمبر(علیه‌السلام) و در بیرون شهر قبر شیث هبة الله و در شهر شوش قبر دانیال(علیه‌السلام) و در برابر مسجد براثا قبر جناب یوشع و غیر این‌ها (سلام‌الله علیهم اجمعین) واقع شده است."
        }
    }
}