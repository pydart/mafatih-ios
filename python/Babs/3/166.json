{
    "166": {
        "number": 166,
        "bab": 3,
        "title": " فضيلت و کیفیت زيارت كاظمين، امام کاظم(ع) و امام جواد(ع)",
        "arabic": {
            "1": ""
        },
        "farsi": {
            "1": ""
        },
        "tozih": {
            "1": "بدان که برای زیارت این دو امام معصوم فضیلت بسیاری ذکر شده:\n\nدر اخبار بی‌شماری وارد شده که زیارت موسی بن جعفر(علیه‌السلام) مثل زیارت پیامبر(صلی‌الله‌علیه‌وآله) است و در روایتی است: هرکه او را زیارت کند، مانند آن است که حضرت رسول(صلی‌الله‌علیه‌وآله) و امیرمؤمنان(علیه‌السلام) را زیارت کرده و در روایت دیگری: مثل آن است که امام حسین(علیه‌السلام) را زیارت کرده باشد.\n\nدر حدیث دیگری: هرکه او را زیارت کند، بهشت برای اوست.\n\nشیخ جلیل محمّد بن شهرآشوب در «مناقب» از تاریخ بغداد نقل کرده: که خطیب مؤلّف آن کتاب به سند خود از علی بن خلال روایت نموده: هیچ امر دشواری مرا روی نداد که بعد از آن به نزد قبر حضرت موسی بن جعفر(علیه‌السلام) روم و متوسّل به آن جناب شوم، مگر آنکه خدا، آن را برایم آسان کرد؛\n\nو نیز گفته است: زنی در بغداد دیده شد که می‌دوید، به او گفتند: کجا می‌روی؟ گفت: به سوی قبر موسی بن جعفر(علیه‌السلام) می‌روم، برای پسرم که او را حبس کرده‌اند دعا کنم، مردی حنبلی مذهب در آنجا حاضر بود، آن زن را مسخره کرد و گفت: پسرت در زندان از دنیا رفت، آن زن گفت: خداوندا از تو درخواست می‌کنم، به حق کسی که در زندان شهیدش کردند [مرادش موسی بن جعفر(علیه‌السلام) بود] قدرت خود را به من بنما، به ناگاه پسر آن زن را رها کردند و فرزند آن مرد حنبلی را که مسخره کرده بود، به جنایت او گرفتند.\n\nشیخ صدوق از ابراهیم بن عُقبه روایت کرده: خدمت امام هادی(علیه‌السلام) نامه‌ای نوشتم و در نامه پرسیدم از زیارت ابی‌عبدالله الحسین(علیه‌السلام) و از زیارت حضرت موسی بن جعفر(علیه‌السلام) و حضرت جواد(علیه‌السلام). منظور از پرسش آن بود که بدانم کدام یک از این دو زیارت افضل است؟ حضرت در جواب نوشته بودند: ابوعبدالله مقدّم است و زیارت این دو معصوم جامع‌تر و ثوابش عظیم‌تر است.\n\nاما کیفیت زیارت کاظمین؛ بدانکه زیارات آن حرم شریف، بعضی اختصاص به هر یک از آن دو بزرگوار دارد و بعضی مشترک مابین آن دو امام است:\nزیارت مخصوص امام موسی کاظم(ع)\nزیارت مخصوص امام محمد تقی(ع)\nزیارت مشترک هر دو امام(ع) "
        }
    }
}