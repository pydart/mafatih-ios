{
    "162": {
        "number": 162,
        "bab": 3,
        "title": "فضیلت و ثواب زیارت امام حسین(ع) از راه دور",
        "arabic": {
            "1": ""
        },
        "farsi": {
            "1": ""
        },
        "tozih": {

            "1": " بدان که زیارت آن حضرت در غیر کربلا، از شهرهای دور فضیلت زیادی دارد و ما در اینجا به ذکر دو روایت که در کتاب\u200Cهای «کافی»، «تهذیب» و «من لا یحضرها الفقیه» است قناعت می\u200Cکنیم.\n\n«روایت اوّل»: ابن ابی عُمَیر از هشام روایت کرده امام صادق(علیه\u200Cالسلام) فرمود: هرگاه راه یکی از شما دور و از خانه\u200Cاش تا قبور ما مسافت زیادی باشد، به پشت بام بلندتر منزل خود بالا رود و دو رکعت نماز بجا آورد و به سلام کردن به سوی قبرهای ما اشاره کند، به درستی که آن نماز و سلام به ما می\u200Cرسد.\n\n«روایت دوم»: از حنّان بن سدیر از پدرش نقل\u200Cشده امام صادق(علیه\u200Cالسلام) به من فرمود: ای سدیر آیا هر روز قبر حسین(علیه\u200Cالسلام) را زیارت می\u200Cکنی؟ عرض کردم: فدایت شوم نه؛ فرمود: شما جفا کارید، آیا در هر جمعه او را زیارت می\u200Cکنید؟ گفتم: نه؛ فرمود: آیا در هر ماهی زیارت می\u200Cکنید؟ گفتم: نه؛ فرمود: آیا در هر سالی زیارت می\u200Cکنید؟ گفتم: گاهی از سال\u200Cها شده که زیارت کرده\u200Cام، فرمود: ای سدیر شما به امام حسین(علیه\u200Cالسلام) چه جفاکارید!\n\nآیا نمی\u200Cدانید که حق\u200Cتعالی دو هزارهزار فرشته [در کتاب «تهذیب» و «فقیه» هزارهزار فرشته آمده است] ژولیده\u200Cموی و غبارآلود گمارده تا بر آن حضرت گریه کنند و زیارت نمایند که هرگز سست نمی\u200Cشوند و برای تو ای سدیر چه می\u200Cشود که زیارت کنی قبر امام حسین(علیه\u200Cالسلام) را در هر جمعه «پنج مرتبه» و در هر روزی «یک مرتبه»؟\n\nگفتم: فدایت شوم بین ما و او فاصله بسیاری است، فرمود: به بام خانه\u200Cات بالا رو و سپس به راست و چپ نظر کن، آنگاه سر خود را به سوی آسمان بردار، سپس قصد کن جانب قبر آن حضرت را و بگو: «السَّلامُ عَلَیْکَ یَا أَبا عَبْدِاللّٰهِ، السَّلامُ عَلَیْکَ وَ رَحْمَةُ اللّٰهِ وَ بَرَکاتُهُ» به خاطر این عمل زیارتی برای تو نوشته می\u200Cشود، و آن زیارت حجّ و عمره است. سدیر گفت: بسا شد که این را در ماه بیش از بیست مرتبه بجا آوردم.\n\nو در آغاز «زیارت اوّل» از زیارت مطلقه مطلبی که مناسب این مقام بود گذشت، مراجعه کنید. "
        }
    }
}