{
    "8": {
        "number": 8,
        "bab": 3,
        "title": "آداب مسافرین",
        "arabic": {
            "1": ""
        },
        "farsi": {
            "1": ""
        },
        "tozih": {
            "1": "مؤلّف گوید: دعاها و آداب سفر بسیار است و ما در اینجا به ذکر چند بخش از آن‌ها اکتفا می‌کنیم.\n\nاوّل:\nبرای شخص سزاوار است، هرگاه سوار مرکب می‌شود «بِسْمِ اللَّه» را ترک نکند.\n\nدوم:\nتوشه سفر را حفظ کرده، در جای مورد اطمینان بگذارد، زیرا روایت شده: که از فقه مسافر، حفظ کردن توشه خود است.\n\nسوم:\nدوستان را کمک کند و از خدمت کردن و کار کردن، در رفع حاجت‌هایشان مضایقه نکند تا خدا هفتادوسه اندوه را از او برطرف سازد و او را در دنیا از همّ و غم پناه دهد و اندوه بزرگ روز قیامت را از او دفع کند.\n\nروایت شده: حضرت سجاد(علیه‌السلام) سفر نمی‌کرد مگر با اشخاصی که آن حضرت را نشناسند، به خاطر اینکه به آن‌ها کمک کند، زیرا اگر حضرت را می‌شناختند نمی‌گذاشتند ایشان کاری انجام دهد.\n\nو از اخلاق پسندیده رسول خدا(صلی‌الله‌علیه‌وآله) نقل‌شده: زمانی با اصحاب در سفر بودند، خواستند گوسفندی را ذبح کنند، یکی از اصحاب گفت: ذبح گوسفند با من، دیگری گفت پوست کندنش با من، دیگری گفت: پختنش با من، حضرت فرمود: جمع کردن هیزمش با من.\nعرضه داشتند: شما زحمت نکشید، ما هیزم فراهم می‌کنیم، فرمودند: می‌دانم شما این کار را خواهید کرد، ولی من دوست ندارم که نسبت به شما امتیازی داشته باشم، زیرا خدا کراهت دارد، بنده‌اش را ببیند که خویش را بر دوستانش فضیلت داده باشد، بدان که ثقیل‌ترین مردم نزد دوستان، کسی است که در عین سلامت و صحّت اعضایش، تنبلی می‌کند و دست به کاری نمی‌برد و منتظر است، کارهایش را دیگران انجام دهند!\n\nچهارم:\nدر سفر، با کسی همراه باشد که در خرج کردن نظیر اوست.\n\nپنجم:\nاز آب منزلی نیاشامد، مگر بعد از آنکه آن را با آب منزل قبل ممزوج کند و برای مسافر لازم است مقداری از خاک شهر خود و طینتی که بر آن تربیت شده بردارد و به هر منزلی که وارد می‌گردد، کمی از آن خاک را در ظرف آب خود بریزد و ظرف را حرکت دهد، سپس ظرف را به زمین گذاشته، صبر کند تا آب آن صاف شود، آنگاه بنوشد.\n\nششم:\nاخلاقش را نیکو نماید و بردباری را زینت خود گرداند، در «آداب زیارت امام حسین» (علیه‌السلام) آنچه مناسب این مقام است بیاید.\n\nهفتم:\nبرای سفرش توشه برگیرد و از شرافت آدمی است که توشه خود را به ویژه در سفر مکه نیکو گرداند، آری در سفر زیارت حضرت سید الشهداء(علیه‌السلام) برداشتن توشه، از غذاها و خوراکی‌های لذیذ پسندیده نیست، چنان‌که این نکته در «باب زیارت» آن حضرت بیاید؛\nو ابن أعسم گفته است:\n\nمِنْ شَرَفِ الْإِنْسانِ فِي الْأَسْفارِ\nتَطْيِيبُهُ الزَّادَ مَعَ الْإِكْثارِ\nاز شرف انسان در سفرها\nدلپسند نمودن توشه و فراوان برداشتن به آن است\nوَلْيُحْسِنِ الْإِنْسانُ فِي حالِ السَّفَر\nأَخْلاقَةُ زِيادَةً عَلَى الْحَضَر\nانسان باید در حال سفر نیکو کند\nاخلاقش را بیشتر از وقتی که در وطن است\nوَلْيَدْعُ عِنْدَ الْوَضْعِ لِلْخِوانِ‌\nمَنْ كانَ حاضِراً مِنَ الْإِخْوانِ\nو باید هنگام انداختن سفره دعوت کند\nاز برادرانش هرکسی را که حاضر است\nوَلْيُكْثِرِ الْمَزْحَ مَعَ الصَّحْبِ إِذا\nلَمْ يُسْخِطِ اللّٰهَ وَلَمْ يَجْلِبْ أَذىٰ\nو باید به همراهان مزاح کند درحالی‌که\nخدا را به غضب نیاورد و موجب آزار نگردد\nمَنْ جاءَ بَلْدَةً فَذا ضَيْفٌ عَلىٰ‌\nإِخْوانِهِ فِيها إِلىٰ أَنْ يَرْحَلا\nکسی که به شهری وارد شود مهمان است\nبر برادرانش تا از آنجا کوچ کند\nيُبَرُّ لَيْلَتَيْنِ ثُمَّ لْيَأْكُلِ‌\nمِنْ أَكْلِ أَهْلِ الْبَيْتِ فِي الْمُسْتَقْبِلِ\nتا دو شب پذیرایی شود، آنگاه باید بخورد\nاز خوراک معمولی اهل خانه تا در آنجاست\n\nهشتم:\nآنچه در سفر رعایت آن خیلی مهم است، محافظت بر نمازهای واجب است، با شرایط و حدود آن در اوایل اوقات، چه آنکه از حاجیان و زائران بسیار مشاهده شده که در راه سفر نمازهای واجب خود را ضایع کردند، به خاطر آنکه یا در وقت بجا نیاوردند یا در حال سوار بودن بر مرکب خواندند یا با تیمم بی‌جا و یا با نجاست جامه و بدن ادا کردند که تمام این‌ها از بی‌مبالاتی و سبک شمردن شأن نماز بوده و حال آنکه در روایتی از حضرت صادق(علیه‌السلام) نقل‌شده: که نماز واجب از بیست حج بهتر است و یک حج بهتر است از خانه‌ای که پر از طلا باشد و آن طلاها را صدقه دهند تا تمام شود؛\n\nو پس از نمازهای شکسته گفتن «سی مرتبه» «سُبْحانَ اللّٰهِ ، وَالْحَمْدُ لِلّٰهِ ، وَلَا إِلٰهَ إِلّا اللّٰهُ ، وَاللّٰهُ أَکْبَرُ» را ترک مکن که نسبت به آن تأکید بسیار شده است. "
        }
    }
}