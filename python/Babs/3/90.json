{
    "90": {
        "number": 90,
        "bab": 3,
        "title": "فضیلت و اعمال مسجد صعصعه",
        "arabic": {
            "1": ""

        },
        "farsi": {
            "1": ""
        },
        "tozih": {
            "1": "و در نزدیکی مسجد او [مسجد زید] مسجد برادرش «صعصعه بن صوحان» است که او نیز از اصحاب امیرمؤمنان و از عارفان به حق آن حضرت است و از بزرگان اهل ایمان است و آن\u200Cقدر فصیح و بلیغ بوده که امیرمؤمنان او را «خطیب شحشح» [روان در گفتار و سخنرانی] گفته و به مهارت در سخنرانی\u200Cها و فصاحت در زبان از او تعریف کرده و هم او را به قلّت مؤونه [قانع و بی\u200Cنیاز از مردم] و کثرت معونه [یاری\u200Cدهنده به مردم در حدّ زیاد] مدح فرموده؛\n\nو در شبی که امیرمؤمنان از دنیا رفت و فرزندان آن حضرت جنازه نازنینش را از کوفه به نجف حمل کردند، صعصعه از جمله مشایعت\u200Cکنندگان جنازه آن جناب بود و چون اهل\u200Cبیت از کار دفن امام فارغ شدند، صعصعه کنار قبر مقدّس ایستاد و مشتی از خاک قبر برگرفت و بر سر خود ریخت و گفت: پدر و مادرم فدایت ای امیرمؤمنان، گوارا باد تو را کرامت\u200Cهای خدا ای ابوالحسن، به راستی زادگاه تو پاکیزه و صبر تو نیرومند و جهادت بزرگ بود و به آنچه آرزو داشتی رسیدی و تجارت سودمندی کردی و به نزد پروردگار خود رفتی.\n\nو از این نوع کلمات بسیار گفت و به سختی گریست و دیگران را به گریه واداشت و در حقیقت کنار قبر آن حضرت در آن دل شب مجلس روضه برقرار شد و صعصعه به منزله روضه خوان بود و مستمعین او جناب امام حسن و امام حسین(علیهماالسلام) و محمّد حنفیه و قمر بنی هاشم و سایر فرزندان و بستگان آن حضرت بودند و چون این کلمات به پایان رسید، رو به جانب امام حسن و امام حسین(علیهماالسلام) و سایر آقازادگان کرد و ایشان را تعزیت و تسلیت گفت، سپس همگی به کوفه بازگشتند.\n\nدر هر صورت مسجد صعصعه از مساجد شریف کوفه است و جماعتی امام زمان (صلوات\u200Cالله\u200Cعلیه) را در ماه رجب، در آن مسجد مبارک مشاهده کرده\u200Cاند که دو رکعت نماز بجا آورده و این دعا را خوانده است: «اللّٰهُمَّ یَا ذَا الْمِنَنِ السَّابِغَةِ وَالْآلاءِ الْوَازِعَةِ»\nو ظاهر عمل آن حضرت نشان می\u200Cدهد که این دعا مخصوص این مسجد شریف و از اعمال آن است، نظیر دعاهای مسجد سهله و زید، اما چون در ماه رجب بوده که این دعا خوانده\u200C شده احتمال داده شده که شاید این دعا از دعاهای ایام رجب باشد، بنابراین در کتب علما در اعمال ماه رجب ذکر شده و ما نیز چون این دعا را در اعمال ماه رجب ذکر کرده بودیم به همان جمله اکتفا کردیم و به تکرارش نپرداختیم، هرکه بخواهد می\u200Cتواند مراجعه کند ان\u200Cشاءالله تعالی.\n"

        }
    }
}