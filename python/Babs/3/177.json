{
    "177": {
        "number": 177,
        "bab": 3,
        "title": "زیارت نواب اربعه(ره)",
        "arabic": {
            "1": " السَّلامُ عَلَيْكَ يَا فُلانَ بْنَ فُلانٍ «و به جاى فلان بن فلان اسم صاحب قبر و پدرش را مى\u200Cبرى» أَشْهَدُ أَنَّكَ بَابُ الْمَوْلَىٰ ، أَدَّيْتَ عَنْهُ وَأَدَّيْتَ إِلَيْهِ ، مَا خَالَفْتَهُ وَلَا خَالَفْتَ عَلَيْهِ ، قُمْتَ خاصّاً، وَانْصَرَفْتَ سابِقاً ، جِئْتُكَ عارِفاً بِالْحَقِّ الَّذِي أَنْتَ عَلَيْهِ ، وَأَنَّكَ مَا خُنْتَ فِي التَّأْدِيَةِ وَالسَِّفارَةِ ، السَّلامُ عَلَيْكَ مِنْ بابٍ مَا أَوْسَعَهُ ، وَمِنْ سَفِيرٍ مَا آمَنَكَ ، وَمِنْ ثِقَةٍ مَا أَمْكَنَكَ ، أَشْهَدُ أَنَّ اللّٰهَ اخْتَصَّكَ بِنُورِهِ حَتَّىٰ عَايَنْتَ الشَّخْصَ فَأَدَّيْتَ عَنْهُ وَأَدَّيْتَ إِلَيْهِ. ",
            "2": " جِئْتُكَ مُخْلِصاً بِتَوْحِيدِ اللّٰهِ ، وَمُوالاةِ أَوْلِيَائِهِ ، وَالْبَرَاءَةِ مِنْ أَعْدَائِهِم وَمِنَ الَّذِينَ خالَفُوكَ ، يَا حُجَّةَ الْمَوْلىٰ وَبِكَ إِلَيْهِمْ تَوَجُّهِي ، وَبِهِمْ إِلَى اللّٰهِ تَوَسُّلِي. ",
            "3":""
        },
        "farsi": {
            "1": " سلام بر تو ای فلان بن فلان، گواهی می‌دهم که تو دروازه فیض مولایی، از جانب او انجام وظیفه کردی و نسبت به او ادای تکلیف نمودی، با او مخالفت نکردی و علیه او به مخالفت برنخاستی، به نیابت خاص قیام نمودی و در هنگام انصراف پیشرو بودى، نزد تو آمدم شناسای به حقی که تو بر آنی و اینکه در ادای وظیفه و سفارت خیانت نکردی، سلام بر تو در دریچه فیض امام بودن، چقدر پهناور است آن دریچه و در سفیر بودن، چه اندازه تو امینی و در مورد اطمینان بودن، چه بسیار با اقتداری تو، گواهی می‌دهم که خدا تو را به نورش اختصاص داد تا آن حضرت را به وضوح دیدی، پس از جانب او نسبت به او ادای وظیفه کردی.",
            "2": " به خدمتت آمدم، درحال اخلاص به یگانگی خدا و دوستی با اولیای خدا و بیزاری از دشمنان ایشان و از کسانی که با تو مخالفت کردند، ای حجّت مولا، روی من به وسیله تو به سوی ایشان است و به آنان است توسّلم به سوی خدا. ",
            "3":""

        },
        "tozih": {
            "1": " «نواب اربعه» یعنی: جناب ابو عمرو عثمان بن سعید اسدی و جناب ابوجعفر محمّد بن عثمان و شیخ ابوالقاسم حسین بن روح نوبختی و شیخ جلیل ابوالحسن علی بن محمّد سمری (رضى اللّٰه عنهم).\n\nبدان که از جمله تکالیف زائران در ایام توقّف در شهر مقدّس کاظمین رفتن به بغداد، برای زیارت این چهار نایب خاص امام عصر(صلوات\u200Cالله\u200Cعلیه) است که حتی اگر قبر هر یک از آن\u200Cها در شهرهای دوردست قرار می\u200Cداشت، شایسته بود انسان راه\u200Cهای سخت و طولانی را طی کند و رنج و سختی سفر را به جان بپذیرد و به فیض زیارت آن\u200Cها نائل گردد، زیرا در میان همه اصحاب خاصّ امامان کسی به بزرگی و جلالت قدر ایشان نمی\u200Cرسد.\n\nاینان نزدیک هفتاد سال به منصب سفارت و وساطت میان امام(علیه\u200Cالسلام) و مؤمنان فایز شدند و بر دست ایشان کرامات بسیار و خوارق عادات بی\u200Cشمار جاری گردید، و گفته شده: بعضی از علما قائل به عصمت ایشان شده\u200Cاند و مخفی نیست که همچنان که این بزرگواران در زمان حیات خود، واسطه میان ولی\u200Cعصر(صلوات\u200Cالله\u200Cعلیه) و مردم بودند و از جمله مناصب ایشان، رساندن درخواست\u200Cها و نامه\u200Cهای حاجات مردم به آن حضرت بود، اکنون هم به همان منصب شریف مفتخرند و باید نامه\u200Cهای حاجات که در سختی\u200Cها نوشته می\u200Cشود توسط ایشان به آن حضرت برسد، چنان\u200Cکه در جای خود معلوم گردیده.\n\nخلاصه، فضایل و مناقب ایشان بیشتر از آن است که ذکر شود و همین اندازه برای ترغیب و تشویق زائران، برای درک فیضِ زیارتشان کافی است.\n\nاما کیفیت زیارت ایشان: به صورتی است که شیخ طوسی در کتاب «تهذیب» و سید ابن طاووس در «مصباح الزائر» ذکر کرده\u200Cاند و آن را به جناب ابوالقاسم حسین بن روح (رحمی الله علیه) نسبت داده\u200Cاند که فرموده است: در زیارت ایشان بر رسول خدا(صلى\u200Cاللّه\u200Cعلیه\u200Cو\u200Cآله) سلام می\u200Cکنی و بعد از آن حضرت، به امیرمؤمنان و خدیجه کبری و فاطمه زهرا و امام حسن و امام حسین و بر هر یک از امامان(علیهم\u200Cالسلام) تا صاحب\u200Cالزمان (صلوات\u200Cالله\u200Cعلیه) و آنگاه می\u200Cگویی: ",
            "2": " بعد باز می\u200Cگردی و دوباره بر معصومان از رسول خدا تا صاحب\u200Cالزمان(علیهم\u200Cالسلام) سلام می\u200Cکنی و پس از آن می\u200Cگویی: ",
            "3": " سپس دعا مى\u200Cکنى و از حق\u200Cتعالى می\u200Cطلبى آنچه را که می\u200Cخواهی، که ان\u200Cشاء\u200Cالله اجابت می\u200Cشود."

        }
    }
}