{
    "103": {
        "number": 103,
        "bab": 3,
        "title": "برابری زیارت امام حسین(ع) با حج خانه خدا",
        "arabic": {
            "1": "\n/p\n"
        },
        "farsi": {},
        "tozih": {
            "1": "از ثقه جلیل‌القدر محمّد بن مسلم روایت شده است: که به حضرت باقر(علیه‌السلام) عرض کرد: ما زمانی که به زیارت پدرتان حسین بن علی می‌رویم، آیا چنین است که در حج خانه خداییم؟ فرمود: آری، عرضه داشت: پس آنچه بر حاجیان لازم است بر ما لازم است؟",
            "2": "فرمود: بر تو لازم است با هرکه رفیق توست نیکو مصاحبت کنی و بر تو لازم است که کم سخن بگویی، مگر سخن خیر و بر تو لازم است که بسیار یاد خدا کنی و لازم است که جامه‌هایت پاکیزه باشد و پیش از آن‌که داخل حائر شوی غسل کنی و لازم است که با خشوع و رقّت باشی و نماز بسیار بخوانی و بر محمّد و آل محمّد صلوات بسیار فرستی و باید خود را از چیزهایی که سزاوار تو نیست حفظ کنی و دیده‌ات را از حرام و شبهه بپوشانی و به برادران مؤمن پریشان خود احسان کنی و اگر کسی را ببینی که خرجی‌اش تمام شده از او دستگیری کرده و خرجی خود را بین او و خود به طور برابر قسمت کنی و تقیه بر تو لازم است که قوام دین تو به آن است و همچنین پرهیز از اموری که خداوند از آن‌ها نهی فرموده و خصومت و بسیار قسم خوردن و مجادله و منازعه که در آن سوگند باشد ترک کنی؛",
            "3": "چون چنین رفتار کنی به اندازه ثواب حج و عمره برای تو تمام می‌شود و از جانب کسی‌که به مال خرج کردن و از اهل خود دور افتادن طلب ثواب او کرده‌ای، مستوجب می‌شوی به اینکه به آمرزش گناهان و رحمت و خشنودی خدا به وطن بازگردی. "
        }
    }
}