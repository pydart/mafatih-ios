{
    "42": {
        "number": 42,
        "bab": 3,
        "title": "فضیلت مسجدالنبی و وظیفه زائر در مدینه طیبه",
        "arabic": {
            "1": ""
        },
        "farsi": {
            "1": ""
        },
        "tozih": {
            "1": "مؤلّف گوید: ما در کتاب «هدیة الزائرین» در بیان تکالیف زائران در مدینه طیبه نوشتیم: از چیزهایی که برای ایشان مهم است این است که تا در مدینه معظّمه هستند فرصت را غنیمت دانسته، در «مسجد رسول خدا»(صلى\u200Cاللّه\u200Cعلیه\u200Cو\u200Cآله) بسیار نماز بجای آورند که نماز در آنجا برابر ده هزار نماز است که در جای دیگر خوانده شود و بهترین مکان\u200Cهای مسجد، «روضه شریفه» است که بین قبر و منبر قرار دارد.\n\nبدان که شیخ ما حاجی نوری در «تحیه» فرموده است: ارزش جای جسد مبارک پیامبر(صلى\u200Cاللّه\u200Cعلیه\u200Cو\u200Cآله) و ائمه\u200Cی ما(صلوات\u200Cاللَّه\u200Cعلیهم\u200Cاجمعین) از کعبه معظّمه به اتفاق جمیع فقها ـ چنان که شهید (ره) در کتاب «قواعد» به آن تصریح نموده ـ اشرف است.\n\nدر حدیث حَسَن، از حضرمی روایت شده است: که امام صادق(علیه\u200Cالسلام) مرا امر فرمود: در «مسجد رسول خدا»(صلى\u200Cاللّه\u200Cعلیه\u200Cو\u200Cآله) تا می\u200Cتوانم بسیار نماز بخوانم و فرمود: همیشه ترا میسّر نمی\u200Cگردد به این مکان شریف بیایی ... تا آخر خبر.\n\nشیخ(رحمة\u200Cالله\u200Cعلیه) در کتاب «تهذیب» به سند معتبر از مرازم روایت کرده است: که امام صادق(علیه\u200Cالسلام) فرمود: روزه گرفتن در «مدینه» و نماز خواندن نزد ستون\u200Cها واجب نیست، بلکه واجب همان نمازهای پنج\u200Cگانه و روزه ماه رمضان است، ولی اگر کسی بخواهد روزه بگیرد برای او بهتر است؛ و فرمود در این مسجد شریف تا بتوانید بسیار نماز بخوانید که برای شما بهتر است. بدانید آدمی گاه می\u200Cشود که در دنیا زیرک است و مردم او را مدح می\u200Cکنند که فلانی چه بسیار زیرک است، پس امر کسی\u200Cکه در کار آخرت زیرک باشد چگونه است؟\n\nو رسول خدا و ائمه بقیع(صلوات\u200Cاللَّه\u200Cعلیهم\u200Cاجمعین) را در هر روز به اندازه\u200Cای که برای تو ممکن است به طور مکرّر زیارت کن و هرگاه «حجره رسول الهی» را مشاهده کردی بر آن حضرت سلام بده و تا در مدینه هستی مواظب خود باش و خویش را از گناهان و مظالم حفظ کن و تدبّر و تفکر کن در شرافت آنجا، به خصوص در «مسجد شریف» که قدم\u200Cهای مبارک رسول خدا(صلى\u200Cاللّه\u200Cعلیه\u200Cو\u200Cآله) بر آن زمین\u200Cها گذاشته شده و آن بزرگوار در کوچه و بازار آن تردّد نموده و در آن مسجد نماز خوانده و آنجا جایگاه وحی و تنزیل است و جبریل امین و ملائکه مقرّب در آنجا نازل می\u200Cشدند و چه خوب گفته شده:\nأَرْضٌ مَشَى جِبْرِيلُ فِي عَرَصَاتِهَا\nوَ اللَّهُ شَرَّفَ أَرْضَهَا وَ سَمَاءَهَا\nزمینی که جبریل در عرصاتش راه رفته\nو خدا زمین و آسمانش را شریف گردانده\n\nو تا ممکن شود در مدینه صدقه بده، به خصوص در مسجد و مخصوصا به سادات و ذرّیه رسول خدا(صلى\u200Cاللّه\u200Cعلیه\u200Cو\u200Cآله) که ثواب جزیل و اجر عظیم بر آن مترتّب است.\nعلاّمه مجلسى فرموده: در روایت معتبر وارد شده: درهمى که در آنجا صدقه دهند برابر است با ده هزار درهم صدقه در جاى دیگر و اگر برایت ممکن باشد مجاورت آن شهر پاک را اختیار کن که مجاورت در مدینه مستحب است و احادیث مستفیضه در فضیلت آن وارد شده است.\n\nسَقَى اللَّهُ قَبْرا بِالْمَدِينَةِ غَيْثَهُ\nفَقَدْ حَلَّ فِيهِ الْأَمْنُ بِالْبَرَكاتِ\nخدا قبری را در مدینه با بارانش سیراب کند\nکه در آن فرود آمده امنیت با برکت\u200Cها\nنَبِيُّ الْهُدَى صَلَّى عَلَيْهِ مَلِيكُهُ\nوَبَلَّغَ عَنَّا رُوحَهُ التُّحَفاتِ\nپیامبر هدایت که خدایش بر او درود فرستد\nو برساند از ما به روان او هدیه\u200Cها\nوَ صَلَّى عَلَيْهِ اللَّهُ مَا ذَرَّ شَارِقٌ\nوَلاحَتْ نُجُومُ اللَّيْلِ مُبْتَدِراتِ\nدرود فرستد خدا بر او تا خورشید می\u200Cتابد\nو می\u200Cدرخشد ستارگان شب شتابان"

        }
    }
}