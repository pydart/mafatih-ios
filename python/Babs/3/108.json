{
    "108": {
        "number": 108,
        "bab": 3,
        "title": "ثواب نماز در حرم امام حسین(ع)",
        "arabic": {
            "1": "\n"
        },
        "farsi": {},
        "tozih": {
            "1": " در کربلا نماز واجب و مستحب را نزد قبر امام حسین(علیه‌السلام) بخوان، زیرا نماز نزد آن حضرت مورد قبول است.",
            "2": " سید ابن طاووس فرموده: با تمام وجود بکوش که نماز واجب و مستحب در حائر شریف از تو فوت نشود، همانا روایت شده است: نماز واجب نزد آن حضرت برابر است با حج و نماز مستحب مساوی است با عمره. ",
            "3": "مؤلف گوید: ثواب بسیاری برای نماز در حائر شریف در  « روایت مفضّل»  گذشت؛ ",
            "4": "در روایت معتبری از امام صادق(علیه‌السلام) نقل‌شده: هرکه آن حضرت را زیارت کند و دو رکعت یا چهار رکعت نماز نزد آن حضرت بجا آورد ثواب حج و عمره برای او نوشته می‌شود. ",
            "5": " آنچه از روایات ظاهر می‌شود این است که نماز زیارت و غیر آن را در پشت قبر و بالای سر بجا آوردن، هر دو خوب است و اگر بنای خواندن در بالای سر را دارد، عقب‌تر بایستد که محاذی اصل قبر مقدّس نباشد.",
            "6": "در روایت ابو حمزه ثمالی از امام صادق(علیه‌السلام) آمده که: نزد سر آن حضرت دو رکعت نماز بگذار، در رکعت اول پس از سوره «حَمد» سوره «یس» و در رکعت دوم پس از سوره «حَمد» سوره «الرّحمن» بخوان و اگر خواهی پشت قبر این نماز را به جای آر؛ و البته در بالای سر بهتر است، چون از این نماز فراغت یافتی، هرچه نماز می‌خواهی بخوان، ولی از این دو رکعت نماز زیارت، نزد هر قبری که زیارت کنند، نباید غفلت ورزید.",
            "7": "ابن قولویه از امام باقر(علیه‌السلام) روایت کرده که به شخصی فرمود: ای فلان تو را چه مانع است که هرگاه حاجتی برایت روی دهد، نزد قبر حسین(علیه‌السلام) بروی و چهار رکعت نماز نزد او بخوانی، آنگاه حاجت خود را از خدا بخواهی؟ به درستی که نماز واجب نزد آن حضرت برابر با حجّ و نماز مستحب مساوی با عمره است. "
        }
    }
}