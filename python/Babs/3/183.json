{
    "183": {
        "number": 183,
        "bab": 3,
        "title": "زیارت جناب حذیفه در مدائن",
        "arabic": {
            "1": ""
        },
        "farsi": {
            "1": ""
        },
        "tozih": {
            "1": "[دومین وظیفه بعد از زیارت جناب سلمان در شهر مدائن] زیارت جناب حذیفة بن الیمان می‌باشد که از بزرگان اصحاب رسول خدا(صلی‌الله‌علیه‌وآله) و خاصان امیرمؤمنان(علیه‌السلام) است و در میان صحابه به شناختن منافقان و آگاهی بر اسامی آنان جایگاه خاصی داشت و اگر در نماز جنازه کسی حاضر نمی‌شد، خلیفه ثانی بر او نماز نمی‌خواند.\n\nاو از جانب خلیفه ثانی سال‌ها والی مدائن بود و پس از عزل کردنش جناب سلمان والی آنجا شد. چون سلمان از دنیا رفت دوباره حذیفه والی مدائن شد و ولایتش مستقر گشت تا نوبت خلافت به شاه ولایت(علیه‌السلام) رسید، از جانب حضرت از مدینه فرمانی مبارک به او و به اهل مدائن صادر شد که در آن فرمان مبارک، از خلافت خود و استقرار حکومت حذیفه بر مدائن اطلاع دادند. ولی حذیفه پس از حرکت آن حضرت از مدینه به جانب بصره، به خاطر دفع شرّ اصحاب جمل و پیش از نزول موکب همایون امیرمؤمنان به کوفه وفات یافت و در همان مدائن دفن شد.\n\nاز ابوحمزه ثمالی روایت شده است که: چون حذیفه مُشرف به وفات شد فرزند خود را خواست و او را به عمل کردن به این نصیحت‌های پرفایده وصیت کرد و فرمود: پسرجان من، آشکار کن ناامیدی خویش از آنچه را در دست مردم است که در این ناامیدی بی‌نیازی و توانگری است و از مردم حاجات خود را مخواه که در آن فقر هویدا است و همواره چنان باش که روزی که در آن هستی، از روز گذشته‌ات بهتر باشد و هرگاه نماز می‌خوانی، چنان بخوان که گویا نماز وداع و آخرین نماز توست و کاری مکن که از آن پوزش بخواهی؛"
        }
    }
}