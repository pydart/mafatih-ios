{
    "25": {
        "number": 25,
        "bab": 3,
        "title": "فضیلت زیارت حضرت رسول خدا(ص) و حضرت فاطمه زهرا(ع) و ائمه بقیع(ع)",
        "arabic": {
            "1": " ﴿مَنْ يُطِعِ الرَّسُولَ فَقَدْ أَطٰاعَ اللَّهَ﴾ ",
            "2": " ﴿إِنَّ الَّذِينَ يُبٰايِعُونَكَ إِنَّمٰا يُبٰايِعُونَ اللّٰهَ يَدُ اللّٰهِ فَوْقَ أَيْدِيهِمْ﴾ ",
            "3":""
        },
        "farsi": {
            "1": " هرکه پیامبر را اطاعت کند خدا را اطاعت کرده.",
            "2": "آنان‌که با تو بیعت می‌کنند در حقیقت با خدا بیعت می‌کنند، دست خدا بالای دست آنان است.",
            "3":""

        },
        "tozih": {
            "1": "آگاه باش که در حق تمامی مردم به خصوص حاجیان مستحب مؤکد است، مشرّف شدن به زیارت روضه\u200Cی مطهّره و آستانه منوّره\u200Cی فخر عالمیان حضرت سید المرسلین محمّد بن عبدالله(صلوات\u200Cالله\u200Cوسلامه\u200Cعلیه) و ترک زیارت آن حضرت، باعث جفا در حق او در قیامت است و شیخ شهید فرموده: اگر مردم زیارت آن جناب را ترک کنند، بر امام است که ایشان را برای رفتن به زیارت آن حضرت مجبور کند، زیرا ترک زیارت آن حضرت موجب جفای حرام است.\n\nشیخ صدوق از امام صادق(علیه\u200Cالسلام) روایت کرده: هرگاه یکی از شما حج نماید، باید حجّش را به زیارت ما به پایان برساند، زیرا زیارت ما از تمامی حجّ است؛\n\nو نیز از امیرالمؤمنین(علیه\u200Cالسلام) روایت کرده: حجّ خود را به زیارت رسول خدا(صلی\u200Cالله\u200Cعلیه\u200Cوآله) تمام کنید که ترک زیارت آن حضرت پس از حج جفا و خلاف ادب است و شما را به این زیارت دستور داده\u200Cاند و به زیارت قبری چند که خدا حق آن\u200Cها و زیارت آن\u200Cها را بر شما لازم کرده بروید و کنار آن قبرها از خداوند طلب روزی کنید.\n\nو نیز از ابوالصّلت هروی روایت کرده که: خدمت حضرت رضا(علیه\u200Cالسلام) عرض کردم: یابن رسول الله، چه می\u200Cفرمایی در حدیثی که اهل آن روایت می\u200Cکنند: که مؤمنان در بهشت از منازلشان پروردگار خود را زیارت می\u200Cکنند؟ (کنایه از این\u200Cکه معنی حدیث اگر حدیث صحیحی باشد چیست؟ با آنکه شامل مطلبی است که به حسب ظاهر با اعتقاد حق هماهنگی ندارد.)\nحضرت پاسخ او را به این صورت فرمودند:\nای اباصلت، خدا پیامبرش محمّد(صلی\u200Cالله\u200Cعلیه\u200Cوآله) را از جمیع خلقش حتی از پیامبران و ملائکه افضل قرار داد و طاعت او را طاعت خود و بیعت با او را بیعت با خود و زیارت او را زیارت خود شمرد، چنان\u200Cکه فرمود: ",
            "2": "و فرمود:",
            "3": " و رسول خدا(صلی\u200Cالله\u200Cعلیه\u200Cوآله) فرمود: هرکه مرا در حال حیات یا پس از مرگ زیارت کند، چنان است که خدا را زیارت کرده باشد تا آخر خبر.\n\nحمیری در کتاب «قرب الأسناد»، از حضرت صادق(علیه\u200Cالسلام) روایت کرده: رسول خدا(صلی\u200Cالله\u200Cعلیه\u200Cوآله) فرمود: هرکه مرا در حیات یا پس از ممات زیارت کند، روز قیامت شفیع او می\u200Cشوم.\n\nدر حدیثی آمده: امام صادق(علیه\u200Cالسلام) روز عیدی در مدینه بود، به زیارت رسول خدا(صلی\u200Cالله\u200Cعلیه\u200Cوآله) رفت و به آن حضرت سلام داد و فرمود: ما بر اهل همه شهرها خواه مکه و خواه غیر مکه برتری داریم، به علّت زیارت و سلاممان به رسول خدا(صلی\u200Cالله\u200Cعلیه\u200Cوآله).\n\nشیخ طوسی در «تهذیب»، از یزید بن عبدالملک روایت نموده است و او از پدرش، از جدّش: که خدمت حضرت فاطمه مشرّف شدم، آن حضرت به سلام بر من پیشی جست، آنگاه از من پرسید برای چه آمده\u200Cای؟ عرض کردم: برای طلب برکت و ثواب؛ فرمود: مرا خبر داد پدرم و اینک حاضر است که هر که بر او و بر من سه روز سلام کند، خدا بهشت را بر او واجب کند؛ گفتم: در حیات او و شما؟ فرمود: آری و نیز پس از مرگ ما.\n\nعلاّمه مجلسی (رحمة\u200C الله\u200C علیه) فرموده: در حدیث معتبر از عبدالله\u200C بن\u200C عباس نقل است که رسول خدا (صلی\u200C الله\u200C علیه\u200C و آله) فرمود: هرکه امام حسن (علیه\u200C السلام) را در بقیع زیارت کند، قدمش بر صراط ثابت باشد، روزی که قدم\u200Cها از آن بلغزد.\n\nدر کتاب «مُقنعه» از حضرت صادق(علیه\u200Cالسلام) روایت شده: هرکه مرا زیارت کند، گناهانش آمرزیده شود و تهیدست و پریشان نمیرد.\n\nشیخ طوسی در «تهذیب» از حضرت عسکری(علیه\u200Cالسلام) روایت کرده: هرکه حضرت صادق(علیه\u200Cالسلام) و پدرش حضرت باقر(علیه\u200Cالسلام) را زیارت کند درد چشم نکشد و بیماری و دردی به او نرسد و مبتلا نمیرد.\n\nابن قولَوَیه در کتاب «کامل الزیارات»، از هشام بن سالم از امام صادق(علیه\u200Cالسلام) روایتی طولانی آورده که بخشی از جملات آن این است: مردی به محضر امام صادق(علیه\u200Cالسلام) شرفیاب شد و عرض کرد: آیا پدرت را باید زیارت کرد؟ فرمود: آری، عرضه داشت: برای کسی که او را زیارت کند چه پاداشی است؟ فرمود: اگر اعتقاد به امامت او داشته باشد و از او پیروی کند، بهشت پاداش اوست؛ عرض کرد: کسی که از زیارت او اعراض کند چه خواهد شد؟ فرمود: در «یوم الحسرة» که روز قیامت است حسرت خواهد داشت.\n\nاحادیث در این باب بسیار است و برای متذکر شدن ما همین اندازه کافی و وافی است."

        }
    }
}