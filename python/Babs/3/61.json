{
    "61": {
        "number": 61,
        "bab": 3,
        "title": "آمدن حضرت امام زین العابدین(ع) به زیارت امیرالمومنین(ع)",
        "arabic": {
            "1": " إِلٰهِي إِنْ كانَ قَدْ عَصَيْتُكَ فَإِنِّي قَدْ أَطَعْتُكَ فِي أَحَبِّ الْأَشْياءِ إِلَيْكَ...",
            "2":""
        },
        "farsi": {
            "1": "  معبود من اگر تو را نافرمانی کرده‌ام در عوض تو را در محبوب‌ترین چیزها به پیشگاهت اطاعت کرده‌ام. "
        },
        "tozih": {
            "1": "مؤلف گوید: سید عبدالکریم بن طاووس در کتاب «فرحة الغرّی» روایت کرده: که حضرت زین\u200Cالعابدین(علیه\u200Cالسلام) به شهر کوفه آمد و وارد مسجد کوفه شد، ابوحمزه ثمالی که از زاهدان اهل کوفه و از بزرگان آن منطقه بود، در مسجد حضور داشت. امام سجّاد(علیه\u200Cالسلام) دو رکعت نماز بجا آورد، ابوحمزه گفت: لهجه\u200Cای پاکیزه\u200Cتر از لهجه او نشنیدم، نزدیک او رفتم تا بشنوم چه می\u200Cگوید، شنیدم می\u200Cگوید: ",
            "2": "و این دعایى است معروف.\n\nمؤلف گوید: ذکر این دعا پس از این در «اعمال مسجد کوفه» بیاید و نیز ذکر این مطلب هم بیاید که ابوحمزه گفت: آن بزرگوار کنار ستون هفتم آمد و نعلین خود را از پا درآورد و ایستاد و دست\u200Cها را تا برابر گوش برداشت و تکبیر گفت که تمام موهای بدنم از ترس آن راست شد، پس چهار رکعت نماز بجا آورد و رکوع و سجودش را نیکو انجام داد، آنگاه این دعا را خواند: «إِلٰهِی إِنْ کُنْتُ قَدْ عَصَیْتُکَ..» تا آخر دعا.\n\nموافق روایت چند سطر قبل ابوحمزه گفت: آن بزرگوار پس از دو رکعت نماز و دعا از جای برخاست و بیرون رفت؛ من تا مناخ کوفه، مکانی که شتران را در آنجا می\u200Cخواباندند دنبال آن حضرت رفتم؛ در آنجا غلام سیاهی دیدم که شتر گزیده و ناقه\u200Cای با اوست، به او گفتم: ای سیاه این مرد کیست؟ گفت: از سیما و شمایلش او را نشناختی؟! او علی بن الحسین(علیه\u200Cالسلام) است.\n\nابوحمزه گفت: خود را به روی قدم\u200Cهای آن حضرت انداختم و آن\u200Cها را بوسیدم. آن جناب مانع ادامه این عمل شد و با دست مبارک خود سر مرا بلند کرد و فرمود: این کار را مکن، سجده جز برای خدای عزوجل نشاید؛\n\nگفتم: یابن رسول\u200Cالله، برای چه اینجا آمده\u200Cاید؟ فرمود: برای آنچه دیدی، یعنی نماز در مسجد کوفه؛ اگر مردم بدانند چه فضیلتی در آن است به سویش بیایند، گرچه به روش کودکان خود را به زمین کشند؛ یعنی راه رفتن برای ایشان هرچند در نهایت سختی باشد، مانند اطفالی که هنوز راه نیفتاده\u200Cاند و نشسته حرکت می\u200Cکنند.\n\nسپس فرمود: آیا میل داری با من قبر جدّم علی بن ابیطالب(علیه\u200Cالسلام) را زیارت کنی؟ گفتم آری، حضرت حرکت کرد و من در سایه ناقه او بودم و مرا حدیث می\u200Cفرمود تا به غریین رسیدیم و آن بقعه\u200Cای بود سپید که نورش می\u200Cدرخشید.\n\nآنگاه از مرکبش پیاده شد و دو طرف روی خود را بر آن زمین نهاد و فرمود: ای ابا حمزه این قبر جدّ من علی بن ابیطالب است، پس زیارت کرد آن حضرت را به زیارتی که اول آن «السَّلامُ عَلَى اسْمِ اللّٰهِ الرَّضِیِّ ، وَنُورِ وَجْهِهِ الْمُضِیءِ» است؛ پس با آن قبر مطهّر وداع کرد و به سوی مدینه رفت و من به جانب کوفه برگشتم.\n\nمؤلّف گوید: از اینکه سید این زیارت را در کتاب «فرحة الغری» ذکر نکرده است تأسّف می\u200Cخوردم و در جستجوی آن بودم تا یک\u200Cیک زیاراتی که برای حضرت امیر نقل\u200Cشده بود ملاحظه کردم، زیارتی که در ابتدای آن این دو جمله باشد نیافتم، مگر این زیارت شریف [زیارت هفتم] که جمله اوّلش موافق است و جمله دوّم مخالف [در اوائل زیارت هفتم به این صورت است: «السَّلامُ عَلَى اسْمِ اللّٰهِ الرَّضِیِّ وَ وَجْهِهِ الْعَلِیِّ»] و شاید این زیارت که سید دو جمله\u200Cاش را نقل کرده همان زیارت باشد و این اختلاف اندک چندان اهمیتی ندارد.\n\nاگر بگویی اوّل این زیارت: «سَلامُ اللّٰهِ وَسَلامُ مَلائِکَتِهِ» است نه: «السَّلامُ عَلَى اسْمِ اللّٰهِ» گوییم: اوّل زیارت همان «السَّلامُ عَلَى اسْمِ اللّٰهِ الرَّضِیِّ» است و سلام\u200Cهای سابق به منزله اذن دخول و طلب رخصت است و شاهد بر این مطلب، مطابقت داشتن این زیارت است با «زیارت روز مولود» که کمال شباهت را با هم دارند؛ به آنجا رجوع کن تا بر تو معلوم گردد.\n\nو نیز آگاه باش در «زیارت ششم» و «زیارت روز مولود»، این جمله [«السَّلامُ عَلَى اسْمِ اللّٰهِ الرَّضِیِّ ، وَنُورِ وَجْهِهِ الْمُضِیءِ»] بدون لفظ «نور» است ولی نه در اول زیارت، و الله العالم."

        }
    }
}