{
    "72": {
        "number": 72,
        "bab": 3,
        "title": "فضیلت مسجد کوفه",
        "arabic": {
           "1": ""
        },
        "farsi": {
            "1": ""

        },
        "tozih": {
            "1": "آگاه باش که کوفه یکی از آن چهار شهری است که حق\u200Cتعالی آن را اختیار فرموده و «طور سینین» تفسیر به آن شده و در روایت آمده است که: کوفه حرم خدا و حرم رسول خدا(صلی\u200Cالله\u200Cعلیه\u200Cوآله) و حرم امیرمؤمنان است و یک درهم صدقه در آن، به صد درهم در جای دیگر حساب می\u200Cشود و دو رکعت نماز در آن به صدر رکعت محاسبه می\u200Cگردد.\n\nفضیلت مسجد کوفه زیاده از آن است که ذکر شود و در بیان شرافت آن کافی است که یکی از چهار مسجدی است که شایسته است برای درک فیوضاتشان به شتاب به سوی آن\u200Cها کوچ کردن و یکی از محل\u200Cهایی است که مسافر، بین قصر و اتمام نماز در آن مخیر است و نماز واجب در آن برابر حجّ مقبول و معادل هزار نماز است که در جای دیگر بجا آورده شود.\n\nدر روایات وارد شده است که: مسجد کوفه محلّ نماز پیامبران است و جایگاه نماز حضرت مهدی(عج) خواهد شد و در روایتی است: که هزار پیامبر و هزار جانشین پیامبر در آن، نماز بجا آورده\u200Cاند و از بعضی روایات استفاده می\u200Cشود که مسجد کوفه از مسجد اقصی که در بیت\u200Cالمقدس است افضل است.\n\nابن قولویه از حضرت امام باقر(علیه\u200Cالسلام) روایت کرده: اگر مردم بدانند مسجد کوفه چه اندازه فضیلت دارد، هر آینه از شهرهای دور، تهیه زاد و راحله کنند و به سوی این مسجد بیایند و نیز فرمود: نماز واجب در آن، برابر است با حجّ مقبول و نماز مستحب برابر است با عمره مقبوله، به بیان روایت دیگر نماز واجب و مستحبّ در آن همانند حج و عمره\u200Cای است که با رسول خدا(صلی\u200Cالله\u200Cعلیه\u200Cوآله) بجا آورده باشند.\n\nشیخ کلینی و غیر او از مشایخ عظام روایت کرده\u200Cاند از هارون بن خارجه که امام صادق(علیه\u200Cالسلام) به من فرمود: ای هارون بین تو و مسجد کوفه چه اندازه مسافت است، یک میل می\u200Cشود؟ گفتم: نه؛ فرمود: همه نمازهای خود را در آنجا می\u200Cخوانی؟ گفتم نه؛ فرمود: اگر من نزدیک آن مسجد بودم امید داشتم از من یک نماز در آن فوت نمی\u200Cشد؛ هیچ می\u200Cدانی که فضیلت آن مکان چیست؟\nنبوده بنده\u200Cی صالحی نه پیامبری مگر آنکه در مسجد کوفه نماز گزارده، حتی در شبی که رسول خدا را به معراج می\u200Cبردند، جبرئیل به آن حضرت عرضه داشت: می\u200Cدانی کجایی؟ اکنون در برابر مسجد کوفه\u200Cای؛ فرمود: از پروردگارم اجازه بخواه تا در آن مسجد بروم و دو رکعت نماز بگزارم؛ جبرئیل از حضرت حق اذن خواست، حق\u200Cتعالی مرحمت فرمود، پس آن حضرت را فرود آورد و در آن دو رکعت نماز گزارد.\nبه\u200Cدرستی که جانب راست آن باغی است از باغ\u200Cهای بهشت و وسط آن باغی از باغ\u200Cهای بهشت و پشت آن باغی از باغ\u200Cهای بهشت، همانا نماز واجب در آن برابر است با هزار نماز و نماز مستحب در آن برابر است با پانصد نماز و نشستن در آن، بدون تلاوت قرآن و ذکر، عبادت است و اگر مردم بدانند چه اندازه فضیلت در آن است به جانب آن بیایند، گرچه به روش کودکان خود را به زمین کشند؛\n\nو در روایت دیگر آمده: نماز واجب در آن برابر حج است و نماز مستحب به اندازه عمره و در «ذیل زیارت هفتم» حضرت امیر اشاره به فضیلت این مسجد شریف گذشت و از پاره\u200Cای روایات معلوم می\u200Cشود که جانب راست این مسجد از جانب چپ آن افضل است. "

        }
    }
}