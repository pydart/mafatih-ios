{
    "33": {
        "number": 33,
        "bab": 3,
        "title": "قطعه ای از قصیده اُزری",
        "arabic": {
            "1": ""
        },
        "farsi": {
            "1": ""
        },
        "tozih": {
            "1": " بدان که کثرت شوق این مهجور شکسته به آن مشاهد مشرفه [ائمه بقیع] مرا وادار می\u200Cکند که از قصیده هائیه [یعنی قصیده\u200Cای که قافیه آن حرف «ه» است] فاضل اوحدی، مادح آل احمدی، جناب شیخ اُزری(ره) چند شعری که مناسب با این مقام است ذکر کنم و خود را به آن مشغول نمایم.\n\nدرباره این قصیده از شیخ الفقهاء العظام خاتم المجتهدین الفخام شیخ محمّد حسن، صاحب «جواهر الکلام» نقل\u200Cشده است: که آرزو می\u200Cکرد آن قصیده در نامه عمل او نوشته شود و کتاب با عظمت «جواهر» در نامه عمل اَزری ثبت گردد.\n\nاُزری(ره) چنین فرموده است:\nإِنَّ تِلْكَ الْقُلُوبَ أَقْلَقَهَا الْوَجْدُ\nوَ أَدْمَى تِلْكَ الْعُيُونَ بُكاها\nبه راستی که شوق، این دل\u200Cها را به پریشانی نشانده\nو این چشم\u200Cها را گریه خون\u200Cآلود نموده\nكانَ أَنْكَى الْخُطُوبِ لَمْ يُبْكِ مِنِّي\u200C\nمُقْلَةً لَكِنِ الْهَوَى أَبْكاها\nجریحه\u200Cدار کننده ترین بلاها دیده\u200Cام را نگریاند\nولی عشق دوست آن را به گریه انداخت\nكُلَّ يَوْمٍ لِلْحادِثاتِ عَوادٍ\nلَيْسَ يَقْوَى رَضْوَى عَلَى مُلْتَقَاهَا\nهر روز برای حوادث بازگشتی است\nکه کوه رضوی را قدرت برخورد با آن\u200Cها نیست\nكَيْفَ يُرْجَى الْخَلاصُ مِنْهُنَّ إِلّا\nبِذِمامٍ مِنْ سَيِّدِ الرُّسْلِ طه\nچگونه امید نجات از آن\u200Cها می\u200Cرود\nمگر با پیمانی از آقای رسولان طه\nمَعْقِلُ الْخائِفِينَ مِنْ كُلِّ خَوْفٍ\u200C\nأَوْفَرُ الْعُرْبِ ذِمَّةً أَوْفاها\nحصار محکم هراسندگان از هر هراسی\nکامل\u200Cترین عرب از جهت تعهّد و وفادارترین آن\u200Cها\nمَصْدَرُ الْعِلْمِ لَيْسَ إِلّا لَدَيْهِ\u200C\nخَبَرُ الْكائِناتِ مِنْ مُبْتَداها\nسرچشمه دانش جز نزد او نیست\nخبر کائنات است از ابتدای آن\u200Cها\nفاضَ لِلْخَلْقِ مِنْهُ عِلْمٌ وَحِلْمٌ\u200C\nأَخَذَتْ مِنْهُمَا الْعُقُولُ نُهاها\nاز او دانش و بردباری بر خلق افاضه شد\nکه خردها خردمندی خود را از آن دو گرفت\nنَوَّهَتْ بِاسْمِهِ السَّمَاواتُ وَالْأَرْضُ\u200C\nكَما نَوَّهَتْ بِصُبْحٍ ذُكاها\nنامش را بلند آوازه کرد آسمان\u200Cها و زمین\nچنان\u200Cکه بلند آوازه کرد صبح را آفتابش\nوَغَدَتْ تَنْشُرُ الْفَضائِلَ عَنْهُ\u200C\nكُلُّ قَوْمٍ عَلَى اخْتِلافِ لُغاها\nو این\u200Cگونه شد که فضائل او را پخش کردند\nهر قومی با اختلاف زبان\u200Cهایشان\nطَرِبَتْ لاسْمِهِ الثَّرَى فَاسْتَطالَتْ\u200C\nفَوْقَ عُلْوِيَّةِ السَّما سُفْلاها\nبه وجد آمد خاک از نامش\nو برتری گرفت از بلندترین آسمان\u200Cها پست\u200Cترین جایگاهش\nجازَ مِنْ جَوْهَرِ التَّقَدُّسِ ذاتاً\nتاهَتِ الْأَنْبِياءُ فِي مَعْناها\nاز نظر ذات از جوهر تقدّس گذشت\nپیامبران در معنای آن مبهوت شدند\nلا تُجِلْ فِي صِفاتِ أَحْمَدَ فِكْراً\nفَهِيَ الصُّورَةُ الَّتِي لَنْ تَرَاهَا\nفکرت را در صفات احمد جولان مده\nزیرا همان صورتی است که هرگز آن را نخواهی دید\nأَيُّ خَلْقٍ لِلَّهِ أَعْظَمُ مِنْهُ\u200C\nوَهُوَ الْغايَةُ الَّتِي اسْتَقْصاها\nخدا را کدامین آفریده است که بزرگ\u200Cتر از او باشد\nاو هدفی است که خدا آن را استقصا نموده\nقَلَّبَ الْخافِقَيْنِ ظَهْراً لِبَطْنٍ\u200C\nفَرَأَى ذاتَ أَحْمَدٍ فَاجْتَباها\nخدا شرق و غرب را ظاهر به باطن زیرورو کرد\nپس احمد را دید و او را انتخاب کرد\nلَسْتُ أَنْسَى لَهُ مَنَازِلَ قُدْسٍ\nقَدْ بَنَاهَا التُّقَى فَأَعْلَى بِنَاهَا\nمن منازل قدس او را فراموش نمی\u200Cکنم\nکه آن\u200Cها را تقوا بنا کرد پس بنایش را برافراشت\nوَرِجالًا أَعِزَّةً فِي بُيُوتٍ\u200C\nأَذِنَ اللَّهُ أَنْ يُعَزَّ حِماها\nو مردان با عزّتی را در خانه\u200Cهایی\nکه خدا اجازه داد حریم آن\u200Cها عزیز شمرده شود\nسادَةٌ لَاتُرِيدُ إِلّا رِضَى اللَّهِ\u200C\nكَمَا لَايُرِيدُ إِلّا رِضاها\nسرورانی که جز رضای خدا را نمی\u200Cخواسته\u200Cاند\nچنان\u200Cکه خدا هم جز رضای آنان را نمی\u200Cخواست\nخَصَّها مِنْ كَمالِهِ بِالْمَعانِي\u200C\nوَ بِأَعْلَى أَسْمائِهِ سَمَّاها\nآنان را از کمال خود به معناهایی اختصاص داد\nو آنان را به برترین نام\u200Cهایش نامید\nلَمْ يَكُونُوا لِلْعَرْشِ إِلّا كُنُوزاً\nخافِياتٍ سُبْحانَ مَنْ أَبْداها\nبرای عرش جز گنج\u200Cهایی نبودند\nپنهان، منزّه است آنکه آشکارشان کرد\nكَمْ لَهُمْ أَلْسُنٌ عَنِ اللَّهِ تُنْبِي\nهِيَ أَقْلامُ حِكْمَةٍ قَدْ بَراها\nبرای آن\u200Cها چه بسیار زبان\u200Cهایی است که از خدا خبر می\u200Cدهد\nآن\u200Cها قلم\u200Cهای حکمتی بودند که خدا تراشید\nوَهُمُ الْأَعْيُنُ الصَّحِيحاتُ تَهْدِي\u200C\nكُلَّ عَيْنٍ مَكْفُوفَةٍ عَيْناها\nآنان دیدگان سالمی هستند که راهنمایی کنند\nهر چشم نابینایی را دو چشم سالم آن\u200Cها\nعُلَماءٌ أَئِمَّةٌ حُكَماءٌ\nيَهْتَدِي النَّجْمُ بِاتِّباعِ هُدَاها\nدانشمندان، امامان، حکیمانی هستند\nکه ستارگان با پیروی از هدایت آن\u200Cها هدایت شوند\nقادَةٌ عِلْمُهُمْ وَرَأْيُ حِجاهُمْ\u200C\nمَسْمَعا كُلِّ حِكْمَةٍ مَنْظَراها\nپیشروانی که دانش و بینش عقلشان\nشنیدگاه و دیدگاه هر حکمتی است\nمَا أُبالِي وَلَوْ أُهِيلَتْ عَلَى الْأَرْضِ\nالسَّمَاوَاتُ بَعْدَ نَيْلِ وِلاها\nباک ندارم گرچه بر زمین فرو ریزد\nآسمان\u200Cها، پس از نائل شدن به دوستی آنان "

        }
    }
}