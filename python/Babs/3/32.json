{
    "32": {
        "number": 32,
        "bab": 3,
        "title": "زیارت ائمه بقیع(ع)",
        "arabic": {
            "1": "\r\n\r\n\r\nيَا مَوالِيَّ يَا أَبْناءَ رَسُولِ اللّٰهِ عَبْدُكُمْ وَابْنُ أَمَتِكُمْ ، الذَّلِيلُ بَيْنَ أَيْدِيكُمْ ، وَالْمُضْعَِفُ فِي عُلُوِّ قَدْرِكُمْ ، وَالْمُعْتَرِفُ بِحَقِّكُمْ ، جاءَكُمْ مُسْتَجِيراً بِكُمْ قاصِداً إِلَىٰ حَرَمِكُمْ ، مُتَقَرِّباً إِلىٰ مَقامِكُمْ ، مُتَوَسِّلاً إِلَى اللّٰهِ تَعالىٰ بِكُمْ ، أَأَدْخُلُ يَا مَوَالِيَّ ؟ أَأَدْخُلُ يَا أَوْلِياءَ اللّٰهِ ؟ أَأَدْخُلُ يَا مَلائِكَةَ اللّٰهِ الْمُحْدِقِينَ بِهٰذَا الْحَرَمِ الْمُقِيمِينَ بِهَذَا الْمَشْهَدِ؟\r\n\r\n"
        },
        "farsi": {
            "1": " ای سرپرستان من، ای فرزندان رسول خدا، بنده شما و فرزند کنیز شمایم که خوار در برابرتان هستم و فزاینده در والایی قدرتان و اعتراف کننده به‌حق شما، آمده به پیشگاهتان، درحالی‌که پناهنده به شما و قصد کننده حرم شما و متقرّب به سوی شماست، متوسّل به خدا است به وسیله شما، آیا وارد شوم ای سرپرستانم؟ آیا وارد شوم ای اولیای خدا؟ آیا وارد شوم ای ملائکه خدا که در برگیرنده این حرم و مقیم در این زیارتگاهید؟",
            "2": "خدا بزرگ‌تر است، بزرگ‌تر، خدا را سپاس بسیار، در بامداد و شامگاه و سپاس خدای را خدای فرد و بی‌نیاز و بزرگوار و یکتا تفضّل کننده و نعمت دهنده، عطابخش و مهرورز، خدایی که به کرمش منّت نهاد و به احسانش زیارت سرورانم را آسان نمود و از زیارتشان محرومم نکرد، بلکه تفضّل و بخشش بی‌پایان بی‌دریغ نمود.",
            "3": "  سلام بر شما ای پیشوایان هدایت، سلام بر شما ای اهل پرهیزکاری، سلام بر شما ای حجّت‌ها بر اهل دنیا، سلام بر شما ای قیام‌کنندگان به عدالت در میان آفریدگان، سلام بر شما ای اهل برگزیدگی، سلام بر شما ای خاندان رسول خدا، سلام بر شما ای اهل راز، شهادت می‌دهم که دعوت حق را رساندید و خیرخواهی نمودید و در راه حق شکیبایی کردید و تکذیب شدید و نسبت به شما بدرفتاری شد، ولی شما گذشت کردید و شهادت می‌دهم که شما امامان هدایت و هدایت یافته‌اید و طاعت شما واجب و گفتار شما صدق است، شما دعوت کردید، ولی اجابت نشدید و دستور دادید، ولی اطاعتتان نکردند، شما ستون‌های دین و پایه‌های زمین هستید؛",
            "4": " همواره تحت توجّه خدا بودید که شما را از صلب‌های هر انسان پاک بر می‌داشت و به رحم‌های پاکیزه منتقلتان می‌نمود، جاهلیت سخت و سنگین شما را آلوده نکرد و فتنه‌های هوا در شما شرکت نجست، پاک بودید و جای روییدن شما پاک بود، جزادهنده روز جزا به وجود شما بر ما منّت نهاد، پس قرارتان داد در خانه‌هایی که خدا اجازه داد رفعت یابد و نامش در آن خانه‌ها ذکر گردد و درودمان را بر شما رحمت برای ما و کفاره گناهانمان قرار داد، زیرا خدا شما را برای ما انتخاب کرد و آفرینش ما را به آنچه از ولایت شما بر ما منّت نهاد پاکیزه ساخت و ما در پیشگاه خدا از نامبردگان به دانش شما و اقرارکنندگان به تصدیقمان نسبت به شما بودیم، این است جایگاه کسی که زیاده‌روی کرد و دچار خطا شد و درمانده گشت و به آنچه جنایت کرد اقرار نمود و به این جایگاهش نجات خود را امید دارد و اینکه به وسیله شما از ورطه هلاکت برهاندش رهاننده هلاک شدگان، شما شفیعان من باشید، آنگاه که وارد بر شما شوم، همان‌گاه که مردم دنیا از شما روگردانده‌اند و آیات خدا را به مسخره گرفتند و از قبول آن‌ها تکبّر کردند؛",
            "5": "ای که او پابرجاست و غفلت نمی‌کند و پاینده است و سرگرم نمی‌شود و به همه‌چیز احاطه دارد، تو را منّت است به آنچه مرا موفّق نمودی و شناساندی به من آنچه را بر آنم واداشتی، آنگاه که بندگانت از او بازداشتند و شناختش را نادان بودند و حقّش را سبک شمردند و به جانب غیر او میل نمودند، پس از جانب تو بر من منّت بود، با اقوامی که اختصاص دادی آن‌ها را به آنچه مرا به آن اختصاص دادی، پس تو را سپاس، به خاطر اینکه در این جایگاهم نزد تو یاد شده و ثبت شده بودم، از آنچه امید کردم مرا محروم مکن و در آنچه خواندم ناامیدم مساز، به حرمت محمّد و خاندان پاکش و درود خدا بر محمّد و خاندان محمّد. ",
            "6": "سلام و رحمت و برکات خدا بر شما ای پیشوایان هدایت، شما را به خدا می‌سپارم و بر شما سلام می‌فرستم، به خدا و رسول و به آنچه شما آورید و بر آن راهنمایی کردید ایمان آوردیم. خدایا ما را با گواهان بنویس. "
        },
        "tozih": {
            "1": "چون خواستی این بزرگواران (امام حسن مجتبى و امام زین‌العابدین و امام محمّد باقر و امام جعفر صادق) را زیارت کنی، باید آنچه در  «آداب زیارت»  ذکر شد بجا آوری؛ یعنی غسل و طهارت و پوشیدن جامه‌های پاک و پاکیزه و استعمال بوی خوش و اذن دخول و مانند این‌ها و نیز چنین بگو: ",
            "2": "و پس از خشوع و خضوع و رقّت وارد شو و پای راست را در ورودت مقدّم بدار و چنین بگو: ",
            "3": " پس نزدیک قبور مقدّسه ایشان برو و پشت به قبله و رو به قبر ایشان بگو: ",
            "4": "در این جا سر بالا کن و بگو:",
            "5": " پس براى خود به هرچه که خواهى دعا کن.",
            "6": "شیخ طوسى (ره) در کتاب «تهذیب» فرموده: پس از آن هشت رکعت نماز زیارت بجاى آور، براى هر امامى دو رکعت.",
            "7": "و شیخ طوسى و سیّد ابن طاووس گفته‌اند: چون خواستى ایشان را وداع کنى، بگو: ",
            "8": " سپس بسیار دعا کن و از خداوند بخواه که دیگر بار تو را به زیارت ایشان برگرداند و زیارت آن بزرگواران آخرین زیارت تو نباشد.",
            "9": "علاّمه مجلسی(رحمةالله‌علیه) در «بحار» از یکی از نسخه‌های قدیمی، زیارت مبسوطی ایراد فرموده است و چون به تصریح ایشان و دیگران، بهترین زیارات برای آن بزرگواران زیارات جامعه است [مجموعه‌ای از زیارات است که به هر کدام زیارت جامعه گفته می‌شود مانند «زیارت امین الله»،\r\n «جامعه معروفه»  و...] که پس از این ذکر خواهد شد ان‌شاءالله، به همین خاطر ما در این مقام به همین اندازه اکتفا نمودیم.  ",
            "10": "و در باب اوّل، در ذکر زیارات حجج طاهره در ایام هفته، زیارتی برای «حضرت امام حسن» (علیه‌السلام) و زیارتی برای این «سه امام بزرگوار»نقل کردیم، از آن‌ها غفلت نشود. "
        }
    }
}