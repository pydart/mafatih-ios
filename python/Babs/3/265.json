{
    "265": {
        "number": 265,
        "bab": 3,
        "title": "اهمیت فرستادن هدیه برای اموات و مردگان ",
        "arabic": {           "1": ""
        },
        "farsi": {
            "1": ""
        },
        "tozih": {
            "1": " از کتاب «جامع الاخبار» نقل\u200Cشده: بعضی از صحابه، از حضرت رسول(صلی\u200Cالله\u200Cعلیه\u200Cوآله) نقل کرده\u200Cاند: که آن حضرت فرمود: برای اموات خود هدیه بفرستید، پرسیدیم: هدیه برای اموات چیست؟ فرمود: صدقه و دعا.\n\nو فرمود: هر جمعه ارواح مؤمنان به آسمان دنیا می\u200Cآیند و در برابر خانه\u200Cها و منازل خود قرار می\u200Cگیرند و هر یک از ایشان به آواز حزین با گریه فریاد می\u200Cکنند: ای اهل من و اولاد من، ای پدر و مادر من، ای خویشان من، به ما به آنچه در دنیا در دست ما بود مهربانی کنید، عذاب و حساب آن بر ما و سودش برای غیر ماست و هر یک خویشان خود را فریاد می\u200Cکنند: به ما مهربانی کنید به درهمی یا قرص نانی یا جامه\u200Cای که خداوند شما را از جامه\u200Cی بهشت بپوشاند. پس رسول خدا(صلی\u200Cالله\u200Cعلیه\u200Cوآله) گریه کرد و ما گریه کردیم و آن حضرت از زیادی گریستن قدرت بر سخن گفتن نداشت، آنگاه فرمود: اینان برادران دینی شمایند که پس از شادی و نعمت، تبدیل به خاک پوسیده شده\u200Cاند، اینان به عذاب و هلاکت بر جان\u200Cهای خود فریاد می\u200Cکنند و می\u200Cگویند: وای بر ما، اگر آنچه در دست ما بود در طاعت و رضای خدا انفاق می\u200Cکردیم، نیازمند به شما نبودیم، پس با حسرت و پشیمانی باز می\u200Cگردند و فریاد می\u200Cزنند، صدقه مردگان را زود بفرستید.\n\nو نیز از آن حضرت روایت کرده: هر صدقه\u200Cای که برای میت داده می\u200Cشود، فرشته\u200Cای آن را در طبقی می\u200Cگیرد که شعاع آن درخشان است و به هفت آسمان می\u200Cرسد، پس لب قبر می\u200Cایستد و فریاد می\u200Cکند: «اَلسَّلامُ عَلَیکم یا اَهلَ القُبورِ، اهل\u200C شما این هدیه را به سوی شما فرستادند»، پس میت آن را می\u200Cگیرد و وارد قبر خود می\u200Cکند و خوابگاهش با آن گسترده می\u200Cشود. سپس فرمود: هرکس میت را با دادن صدقه مهربانی کند، برای اوست نزد خدا از پاداش، مانند کوه احد و روز قیامت در سایه عرش خدا می\u200Cباشد، روزی که سایه\u200Cای جز سایه عرش خدا نیست؛ زنده و مرده به این صدقه نجات می\u200Cیابند.\n\nحکایت شده: امیر خراسان را در خواب دیدند که می\u200Cگفت: برای من آنچه را که برای سگان خود می\u200Cاندازید بفرستید که به آن نیازمندم. "

        }
    }
}