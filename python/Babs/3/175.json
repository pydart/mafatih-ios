{
    "175": {
        "number": 175,
        "bab": 3,
        "title": "تاریخ و فضیلت مسجد براثا",
        "arabic": {
            "1": ""
        },
        "farsi": {
            "1": ""
        },
        "tozih": {
            "1": "بدان که «مسجد براثا» از مساجد معروف و متبرّک است و در بین بغداد و کاظمین در راه زائران واقع شده، ولی غالباً از فیض آن محروم بوده و با همه فضایل و شرافتی که برای آن نقل\u200Cشده مورد بی\u200Cاعتنایی است.\n\nحموی که از مورّخان سال ششصد است، در کتاب «معجم البلدان» گفته: براثا محله\u200Cای بود در طرف بغداد، در قبله کرخ و در جنوب باب محول و در آن مسجد جامعی بوده که شیعیان در آن نماز می\u200Cخواندند که خراب شده و نیز گفته: شیعیان پیش از زمان راضی بالله خلیفه عباسی، در آن مسجد جمع می\u200Cشدند و سبّ [بدگویی] صحابه می\u200Cکردند ولی به دستور راضی بالله، ناگهان در آن مسجد ریختند و هرکه را یافتند گرفتند و حبس کردند و مسجد را خراب و با خاک یکسان کردند.\n\nشیعیان این خبر را به امیر الامرای بغداد «بَحْکم ماکانی» رساندند، او هم به تجدید بنا و گسترش بنای مسجد و محکم ساختن آن فرمان داد و در بالای مسجد اسم راضی بالله را نوشت. پیوسته آن مسجد آباد و محل اقامه نماز بود، ولی پس از سال چهارصدوپنجاه تا الآن معطّل مانده!\n\n«براثا» پیش از بنای بغداد روستایی بوده که گمان مردم آن است که حضرت امیرمؤمنان در زمانی که به جنگ خوارج نهروان می\u200Cرفت گذارش به آنجا افتاد و در مسجد جامع مذکور نماز خواند و در حمّامی که در آن روستا بود وارد شد.\n\n«براثا» منسوب به ابوشعیب براثی عابد است و او نخستین کسی بود که در «براثا» در کوخی [یعنی خانه\u200Cای که از نِی ساخته بود] ساکن شد و در آن کوخ خدا را عبادت می\u200Cکرد تا دختری از اولاد مستوفیان بزرگ که تربیت\u200Cشده قصرها بود، گذارش به کوخ او افتاد، همین که نظرش به ابو شعیب افتاد و حال او را دید، از آن حال معنوی بسیار لذّت برد و جذبه ابو شعیب او را در ربود، به اندازه\u200Cای که پای\u200Cبند او شد. به ناچار نزد آن عابد زاهد آمد و گفت: می\u200Cخواهم خادم تو باشم، گفت: می\u200Cپذیرم به شرط اینکه از این شکل و هیئت خارج شوی، آن سعادتمند پذیرفت و از آنچه در اختیار داشت چشم پوشید و آراسته به لباس عابدان شد.\n\nابوشعیب او را به همسری برگزید، همین که آن دختر وارد کوخ شد، قطعه حصیری دید که ابوشعیب آن را برای حفظ خویش از رطوبت زمین زیر بدن خود انداخته بود، دختر گفت: من نزد تو نخواهم ماند، مگر وقتی که این قطعه حصیر را از زیر خود دور اندازی، زیرا از تو شنیدم که می\u200Cگفتی زمین می\u200Cگوید: «یَا ابْنَ آدَمَ تَجْعَلُ بَیْنِی وَبَیْنَکَ حِجاباً وَأَنْتَ غَداً فِی بَطْنِی؛ پسر آدم بین من و خود حجاب قرار می\u200Cدهی و حال آنکه فردا در شکم من خواهی بود». ابوشعیب آن حصیر را دور انداخت و آن دختر چند سالی نزد او ماند و با هم به بهترین وجه عبادت می\u200Cکردند تا از دنیا رخت بربستند.\n\nمؤلّف گوید: ما در کتاب «هدیة الزائرین» تعدادی از روایاتی را که در فضیلت این مسجد شریف است ذکر کردیم و گفتیم؛ از مجموع این اخبار چند فضیلت برای این مسجد به دست می\u200Cآید که اگر هریک از آن\u200Cها در هر مسجد باشد، سزاوار است انسان کوله\u200Cبار خود برگیرد و سختی راه را به جان بخرد تا به فیض نماز و دعای در آن نائل و بهره\u200Cمند شود:\n\nاول:\nحق\u200Cتعالی مقرّر فرموده که در آن زمین فرود نیاید هیچ رهبری با لشگرش جز پیغمبر یا وصی او.\n\nدوم:\nخانه حضرت مریم(سلام\u200Cالله\u200Cعلیها) است.\n\nسوم:\nزمین حضرت عیسی(علیه\u200Cالسلام) است.\n\nچهارم:\nاینکه چشمه\u200Cای در آنجاست که برای حضرت مریم(سلام\u200Cالله\u200Cعلیها) ظاهر شده.\n\nپنجم:\nظاهر ساختن حضرت امیر(علیه\u200Cالسلام) آن چشمه را به اعجاز خویش.\n\nششم:\nبودن سنگ سپید متبرکی که مریم(علیهاالسلام)، حضرت عیسی(علیه\u200Cالسلام) را در آن محل بر آن سنگ نهاده بود.\n\nهفتم:\nبیرون آوردن امیرمؤمنان(علیه\u200Cالسلام) آن سنگ را با اعجاز و نصب آن به سمت قبله و خواندن نماز به سوی آن.\n\nهشتم:\nاینکه حضرت امیرمومنان(علیه\u200Cالسلام) و دو نوباوه او حضرت مجتبی(علیه\u200Cالسلام) و سیدالشهدا(علیه\u200Cالسلام) در آن مکان نماز بجا آوردند.\n\nنهم:\nتوقف امیرمؤمنان به مدت چهار روز در آنجا، به خاطر شرافت مکان و قداست آن زمین.\n\nدهم:\nاینکه انبیا به ویژه حضرت ابراهیم خلیل الرحمن(علیه\u200Cالسلام) در آنجا نماز خواندند.\n\nیازدهم:\nاینکه قبر پیامبری در آنجا است؛ و شاید آن پیامبر حضرت یوشع باشد که شیخ مرحوم فرموده: قبرش در خارج کاظمین در قبله مسجد براثاست.\n\nدوازدهم:\nبرگشتن آفتاب برای حضرت امیر در آنجا.\n\nبا این شرافت و فضیلت و بروز آیات الهی و معجزات حیدری در آن مکان، معلوم نیست از هزار نفر زائر یکی هم به آنجا برود، با اینکه مسجد سر راه آنان است و به کرّات از آنجا عبور می\u200Cکنند و اگر به طور اتفاق کسی بخواهد آن مواهب را درک کند، چون به آنجا برسد و ببیند درِ مسجد بسته است، از دادن اندکی پول، برای بازکردن آن دریغ می\u200Cکند و خود را از این همه مواهب بزرگ محروم می\u200Cکند و حال آنکه گاهی برای تماشای بغداد و عمارات ستمگران، پول\u200Cهای گزافی می\u200Cپردازند، چه رسد به پرداخت پول\u200Cهای بسیاری که برای تنوع در معاش و خرید اجناسِ نحس نجس یهودیان بغداد [پرداخت می\u200Cشود] که گویا این مصارف سنگین و خرج\u200Cهای فوق\u200Cالعاده و پرداخت\u200Cهای اضافی، از شرایط کامل شدن زیارت بیشتر زائران است، والله المستعان! "
        }
    }
}