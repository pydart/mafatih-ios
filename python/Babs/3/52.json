{
    "52": {
        "number": 52,
        "bab": 3,
        "title": "قطعه ای از قصیده ازریه",
        "arabic": {
            "1": ""
        },
        "farsi": {
            "1": ""
        },
        "tozih": {
            "1": " مؤلّف گوید: چون به هنگام دیدن بارگاه نورانی، حال نشاط و شوقی به زائر دست می‌دهد، به‌طوری‌که میل دارد در آن وقت، تمام توجّه خود را به آن حضرت متوجّه و به هر زبان و بیانی که بتواند، مدح و ثنای آن بزرگوار را بگوید، به خصوص اگر زائر از اهل علم و کمال باشد، علاقه دارد اگر شعر بلیغی در نظر داشته باشد، در چنان حالی زبانش، به آن شعر گویا شود.\nبه این سبب، به خاطرم رسید که قسمتی از قصیده «هاییه اَزریه»را که مناسب این مقام است ذکر نمایم تا هر که خواست آن را زمزمه کند، امید واثق که سلامی از جانب صاحب این کارنامه سیاه به صاحب بارگاه روشن و سپید نماید و از دعای خیر فراموشم نفرماید و اشعار این است:\nأَيُّهَا الرَّاكِبُ الْمُجِدُّ رُوَيْدا\nبِقُلُوبٍ تَقَلَّبَتْ فِي جَوَاهَا\nای سوار تندرو مهلت بده\nبه دل‌هایی که در سوزشان زیرورو شوند\nإِنْ تَرَاءَتْ أَرْضُ الْغَرِيَّيْنِ فَاخْضَعْ\nوَ اخْلَعِ النَّعْلَ دُونَ وَادِي طُوَاهَا\nاگر سرزمین نجف نمایان شد خضوع کن\nو کفش را بیرون دروازه شهرش بیرون آور\nوَ إِذَا شِمْتَ قُبَّةَ الْعَالَمِ\nالْأَعْلَى وَ أَنْوَارُ رَبِّهَا تَغْشَاهَا\nچون دیده‌ات به گنبد عالم\nاعلى افتاد، که انوار پروردگارش پوشاند\nفَتَوَاضَعْ فَثَمَّ دَارَةُ قُدْسٍ\nتَتَمَنَّى الْأَفْلاكُ لَثْمَ ثَرَاهَا\nپس فروتنى کن که آنجا خانه قدس است\nکه افلاک بوسیدن خاکش را آرزو کنند\nقُلْ لَهُ وَ الدُّمُوعُ سَفْحُ عَقِيقٍ\nوَ الْحَشَا تَصْطَلِي بِنَارِ غَضَاهَا\nبه او بگو درحالی‌که اشک‌ها چون عقیق سرخ ریزان است\nو درون به آتش فروزانش می‌سوزد\nيَا بْنَ عَمِّ النَّبِيِّ أَنْتَ يَدُ اللَّهِ\nالَّتِي عَمَّ كُلَّ شَيْ ءٍ نَدَاهَا\nاى پسر عمّ پیامبر تو دست خدایى\nکه نم سخایش همه چیز را فراگرفته\nأَنْتَ قُرْآنُهُ الْقَدِيمُ وَ أَوْصَا\nفُكَ آيَاتُهُ الَّتِي أَوْحَاهَا\nتویى قرآن قدیم و صفات تو\nآیه‌های آن است که وحى کرد\nخَصَّكَ اللَّهُ فِي مَآثِرَ شَتَّى\nهِيَ مِثْلُ الْأَعْدَادِ لا تَتَنَاهَى\nخدا تو را به افتخارات گوناگونى اختصاص داد\nکه آن‌ها مانند اعداد بی‌پایان است\nلَيْتَ عَيْناً بِغَيْرِ رَوْضِكَ تَرْعىٰ‌\nقَذِيَتْ وَ اسْتَمَرَّ فِيهَا قَذَاهَا\nاى کاش دیده‌ای که در غیر گلستان تو بچرد\nپر از خاشاک گردد و خاشاک در آن بماند\nأَنْتَ بَعْدَ النَّبِيِّ خَيْرُ الْبَرَايَا\nوَ السَّمَا خَيْرُ مَا بِهَا قَمَرَاهَا\nتو پس از پیامبر بهترین خلایقى\nو آسمان بهتر چیزى که در آن است مهروماه است\nلَكَ ذَاتٌ كَذَاتِهِ حَيْثُ لَوْ لا\nأَنَّهَا مِثْلُهَا لَمَا آخَاهَا\nبراى تو ذاتى چون ذات پیامبر است و اگر نبود\nتو را به برادرى خود نمی‌گرفت\nقَدْ تَرَاضَعْتُمَا بِثَدْيِ وِصَالٍ\nكانَ مِنْ جَوْهَرِ التَّجَلِّي غِذاها\nهر دو از پستان وصال شیر نوشیده‌اید\nکه غذاى آن از گوهر تجلّى بود\nيَا أَخَا الْمُصْطَفَى لَدَيَّ ذُنُوبٌ\nهِيَ عَيْنُ الْقَذَا وَ أَنْتَ جَلاهَا\nاى برادر پیامبر نزد من گناهانى است\nکه چون چشم خاشاک دار است و تو جلاى آنى\nلَكَ فِي مُرْتَقَى الْعُلَى وَ الْمَعَالِي\nدَرَجَاتٌ لا يُرْتَقَى أَدْنَاهَا\nتو را در نردبان شأن و شرافت\nمقاماتى است که از پایین‌ترین آن نتوان بالا رفت\nلَكَ نَفْسٌ مِنْ مَعْدِنِ اللُّطْفِ صِيغَتْ\nجَعَلَ اللَّهُ كُلَّ نَفْسٍ فِدَاهَا\nتو را جانى است که از معدن لطف ریخته شده\nخدا تمام جان‌ها را فدای آن گرداند"
        }
    }
}