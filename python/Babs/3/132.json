{
    "132": {
        "number": 132,
        "bab": 3,
        "title": "طعن بر مداخله کردن نا اهلان در کتب حدیث و اخبار و ادعیه",
        "arabic": {



            "1": "يَا اللّٰهُ يَا رَحْمَانُ يَا رَحِيمُ ، يَا مُقَلِّبَ القُلُوبِ ثَبِّتْ قَلْبِي عَلَىٰ دِينِكَ .",
            "3": " يَا مُقَلِّبَ القُلُوبِ وَالأبْصَارِ ثَبِّتْ قَلْبِي عَلَىٰ دِينِكَ. "
        },
        "farsi": {
            "1": " ای خدا، ای بخشنده، ای مهربان، ای زیر و روکننده‌ی دل‌ها، دلم را بر دینت پا برجا کن.",
            "2": "ای زیر و رو کننده‌ی دل‌ها و دیده‌ها، دلم را بر دینت پا برجا کن."
        },
        "tozih": {
            "1": "کتاب\u200Cهای دعای شیعه، به مرتبه\u200Cای متقن و محکم بوده که غالب آن\u200Cها که استنساخ می\u200Cکردند، خودشان از اهل علم بودند و از روی نسخه\u200Cهایی که به خط اهل علم و تصحیح شده علما بوده مقابله و تصحیح می\u200Cنمودند و اگر اختلافی بود، در حاشیه\u200Cاش به آن اختلاف اشاره می\u200Cکردند؛ مثلاً در دعای مکارم الاخلاق «وبَلِّغْ بِإیمانی» در حاشیه\u200Cاش اشاره می\u200Cکنند، در نسخه ابن اشناس «وَابْلُغْ بِإیْمانی» است و در روایت ابن شاذان «اللّٰهُمَّ أبْلِغْ إیمانی» است؛ یا مثلاً فلان کلمه به خط ابن سکون چنین است و به خط شهید چنین\n\nهمچنین کار کتاب\u200Cهای معتبر دعا به جایی رسیده که منحصر به کتاب «مفتاح» شده که فی\u200Cالجمله وصفش را شنیدی و این کتاب مرجع عوام و خواص و عرب و عجم شده و این نیست، جز از بی\u200Cاعتنایی اهل علم به حدیث و اخبار و رجوع ننمودن به کتب علما و فقهای اهل\u200Cبیت اطهار و نهی نکردن از امثال این بدعت\u200Cها و اضافات و دسیسه وضّاعان [آنان\u200Cکه از پیش خود جعل حدیث می\u200Cکنند و به پیامبر و امام می\u200Cبندند] و تحریف جاهلان و جلو نگرفتن از نااهلان و از تصرّفات بی\u200Cخردان تا کار به جایی رسیده که دعاها موافق سلیقه\u200Cها تلفیق شده و زیارت\u200Cها و مفجعه\u200Cها و صلوات\u200Cها اختراع گشته و مجموعه\u200Cهای بسیار از دعاهای ساختگی و قلابی چاپ شده و بچّه مفتاح\u200Cها متولد گشته و کم\u200Cکم سرایت کرده، به سایر کتب رسیده و شایع و رواج یافته است.\n\nمثلاً کتاب «منتهی الآمال» این احقر را تازه طبع کرده\u200Cاند، بعضی از خطّاطان آن، به سلیقه خود تصرّفاتی در آن نموده، از جمله در احوال مالک بن یسر ملعون نوشته: از دعای امام حسین(علیه\u200Cالسلام) هر دو دست او از کار افتاده بود الحمدلله؛ در تابستان همانند دو چوب خشک می\u200Cگردید الحمدلله؛ در زمستان خون از آن\u200Cها می\u200Cچکید الحمدلله و بر این حال خسران مال بود الحمدلله.\n\nدر این دو سطر عبارت، چهار لفظ «الحمدلله» را کاتب موافق سلیقه خود جزو عبارت کرده است و نیز در بعضی از مواضع کتاب پس از نام جناب زینب یا امّ کلثوم، به سلیقه خود لفظ خانم اضافه کرده که زینب خانم و امّ کلثوم خانم گفته شود، به خاطر آنکه از آن مخدّرات تجلیل شود و کاتب، حمید بن قحطبه را چون دشمن داشته، به علت بدی او حمید بن قحبه نوشته، ولی احتیاط نموده قحطبه را به عنوان نسخه بدل آن یادداشت کرده و عبد ربّه را صلاح دیده عبدالله نوشته و زحر بن قیس را که حاء بی نقطه است، در هر کجای کتاب بوده، به جیم نوشته و امّ سلمه را غلط دانسته و تا در امکانش بوده\u200Cام ام السلمه کرده، الی غیر ذلک.\n\nغرضم از ذکر این مطلب در اینجا دو چیز بود: یکی آن\u200Cکه تصرفاتی که این شخص به سلیقه خود کرده، آن را کمال دانسته و خلافش را نقص فرض کرده، درحالی\u200Cکه آن چیزی که او کمال دانسته باعث نقصان شده است، بنابراین از اینجا قیاس کنیم به چیزهایی که ما از روی جهل و نادانی در دعاها داخل می\u200Cکنیم یا به سلیقه ناقص خود بعض تصرفات می\u200Cنماییم و آن را کمال فرض می\u200Cکنیم، بدانیم که همان چیزها نزد اهلش سبب نقصان و بی\u200Cاعتباری آن دعاها یا زیارت خواهد بود، پس شایسته است که ما به هیچ وجه در این باب مداخله نکنیم و هرچه دستورالعمل دادند، به همان رفتار کرده و از آن تخطّی نکنیم؛\n\nو دیگر غرضم آن بود که معلوم گردد هرگاه نسخه\u200Cای که مؤلفش زنده و حاضر و نگهبان او باشد، با آن این گونه رفتار کنند، پس با سایر نسخه\u200Cها چه کردند و به کتاب\u200Cهای چاپی دیگر چه اعتماد است؟ مگر کتابی که از مصنّفات مشهور علمای معروف باشد و به نظر ثقه\u200Cای از علمای آن فن رسیده و امضا فرموده باشد.\n\nدر حال ثقه جلیل، فقیه پیشین در اصحاب ائمه(علیهم\u200Cالسلام) یونس بن عبدالرحمن روایت شده است: که کتابی در اعمال شبانه\u200Cروز نوشته بود، جناب ابو هاشم جعفری آن کتاب را به نظر مبارک حضرت عسکری(علیه\u200Cالسلام) رساند، حضرت تمام آن را مطالعه و به دقت بررسی نمود، پس از آن فرمود: «هٰذا دِینی وَدِینُ آبائی کُلُّهُ وَهُوَ الْحَقُّ کُلُّهُ؛ این دین من و دین پدران من است و تمامش حق می\u200Cباشد».\n\nملاحظه کن که ابو هاشم جعفری، با آن\u200Cکه بر کثرت علم و فقاهت و جلالت و دیانت جناب یونس مطّلع بوده، در عمل کردن به کتاب او اکتفا نکرده تا آن\u200Cکه آن را به نظر مبارک امام خود رسانید؛\n\nو نیز روایت شده: از بورق شنجانی هراتی که مردی معروف به صدق و صلاح و ورع بوده، در سامره خدمت امام حسن عسکری(علیه\u200Cالسلام) رسید و کتاب «یوم و لیله» شیخ جلیل\u200Cالقدر فضل بن شاذان نیشابوری را به آن حضرت داد و گفت: فدایت شوم، می\u200Cخواهم در این کتاب نظر فرمایی و ورق ورق آن را ملاحظه کنی؛ حضرت فرمود: «هٰذا صَحِیحٌ یَنْبَغی أَنْ تَعْمَلَ بِهِ؛ این کتاب صحیح است و شایسته است به آن عمل کنی» الی غیر ذلک؛\n\nو این احقر با اینکه مذاق مردم این زمان و عدم اهتمامشان را در امثال این امور می\u200Cدانستم، برای اتمام حجت سعی و کوشش بسیار کردم که دعاها و زیارات منقول در این کتاب حتی\u200Cالامکان، از نسخه\u200Cهای اصل نقل شود و بر نسخه\u200Cهای متعددی عرضه گردد و به اندازه\u200Cای که از عهده آید تصحیح آن نمایم تا عامل به آن از روی اطمینان عمل کند ان\u200Cشاء\u200Cالله، به شرط آن\u200Cکه کاتبان و ناسخان، در آن تصرف ننمایند و خوانندگان، اختراع و سلیقه\u200Cهای خود را کنار گذارند.\n\nشیخ کلینی از عبدالرحیم قصیر نقل کرده: خدمت امام صادق(علیه\u200Cالسلام) رسید و عرض کرد: فدایت شوم، من از پیش خود دعایی اختراع کرده\u200Cام، حضرت فرمود: مرا از اختراع خود بگذار، یعنی آن را کنار گذار و برای من نقل مکن و اجازه نداد دعای جمع\u200Cکرده\u200Cاش را نقل کند و خود حضرت برای او دستور العملی عنایت فرمود.\n\nشیخ صدوق از عبدالله بن سنان روایت کرده: امام صادق(علیه\u200Cالسلام) فرمود: به همین زودی به شما شبهه\u200Cای می\u200Cرسد، پس می\u200Cمانید بدون نشانه و راهنما و پیشوای هدایت\u200Cگر و در آن شبهه نجات نمی\u200Cیابد مگر کسی\u200Cکه دعای غریق را بخواند، گفتم: دعای غریق چگونه است؟ فرمود: می\u200Cگویی: ",
            "2": "پس گفتم: ",
            "3": " حضرت فرمود: خدای عزّوجل «مُقَلِّبَ القُلُوبِ وَالأبْصَارِ» است، ولی چنان\u200Cکه من می\u200Cگویم بگو: «یَا مُقَلِّبَ القُلُوبِ ثَبِّتْ قَلْبِی عَلَىٰ دِینِکَ».\n\nتأمل در این دو حدیث شریف، برای بیداری کسانی که در دعاها به سلیقه خود، بعضی کلمات را زیاد می\u200Cکنند و پاره\u200Cای تصرّفات می\u200Cنمایند کافی است و الله العاصم. "

        }
    }
}