{
    "266": {
        "number": 266,
        "bab": 3,
        "title": "عبرت گرفتن از اموات",
        "arabic": {
            "1": ""
        },
        "farsi": {
            "1": ""
        },
        "tozih": {
            "1": " بدان که زیارت قبور مؤمنان ثواب بسیار دارد و علاوه بر فواید عظیمه‌ای که بر آن مترتّب است، باعث عبرت و آگاهی و زهد و بی‌میلی به دنیا و رغبت در آخرت می‌شود و به هنگام اندوه بسیار و شادی فراوان، باید به قبرستان رفت.\n\nعاقل آن است که در قبرستان از اموات عبرت بگیرد تا حلاوت دنیا از دلش بیرون رود و شهد کالای دنیوی در کامش تلخ گردد و در فنای دنیا و دگرگونی احوال آن تفکر کند و توجه کند که او نیز به نزدیک‌ترین زمان مثل ایشان خواهد شد و دستش از عمل کوتاه و باعث عبرت دیگران شود.\n\nراستی که شیخ نظامی در گفته‌اش زیبا سروده است:\nزنده دلى در صف افسردگان\nرفت به همسایگى مردگان\nحرف فنا خواند ز هر لوح پاک\nروح بقا جست ز هر روح پاک\nکارشناسى پى تفتیش حال\nکرد از او بر سر راهى سؤال\nکین همه از زنده رمیدن چراست\nرخت سوى مرده کشیدن چراست\nگفت پلیدان به مغاک اندرند\nپاک نهادان تَهِ خاک اندرند\nمرده دلانند به روى زمین\nبهر چه با مرده شوم هم‌نشین\nهمدمى مرده دهد مردگى\nصحبت افسرده‌دل افسردگى\nزیر گِل آنان که پراکنده‌اند\nگرچه به تَن مرده به دِل زنده‌اند\nمرده دلى بود مرا پیش از این\nبسته هر چون و چرا پیش از این\nزنده شدم از نظر پاکشان\nآب حیات است مرا خاکشان\n\nروایت شده است: که خدای متعال به عیسی (علیه‌السلام) وحی فرمود:\nیَا عِیسىٰ، هَبْ لِی مِنْ عَیْنِکَ الدُّمُوعَ، وَ مِنْ قَلْبِکَ‌الْخُشُوعَ، وَ اکْحَلْ عَیْنَیْکَ بِمِیلِ الْحُزْنِ إِذا ضَحِکَ الْبَطَّالُونَ، وَ قُمْ‌ عَلَىٰ‌ قُبُورِ الْأَمْواتِ فَنادِهِمْ بِالصَّوْتِ الرَّفِیعِ لَعَلَّکَ تَأْخُذُ مَوْعِظَتَکَ مِنْهُمْ، وَ قُلْ: إِنِّی لاحِقٌ بِهِمْ فِی اللَّاحِقِینَ.\nاز دیده‌ات به من اشک ببخش و از دلت به من فروتنی واگذار، آن هنگام که بیکاره‌ها می‌خندند با میله حزن چشمانت را سرمه بکش، بالای سر قبر مردگان بایست و آنان را با صدای بلند صدا کن، شاید موعظه‌ات را از آنان بگیری و بگو من هم در گروه ملحق شوندگان به آنان ملحق می‌شوم. "
        }
    }
}