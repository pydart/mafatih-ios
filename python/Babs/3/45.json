{
    "45": {
        "number": 45,
        "bab": 3,
        "title": "فضیلت زیارت امیرالمومنین حضرت امام علی(ع)",
        "arabic": {
            "1":""
        },
        "farsi": {
            "1":""
        },
        "tozih": {
            "1": "شیخ طوسی به سند صحیح، از محمّد\u200Cبن\u200Cمسلم، از امام صادق(علیه\u200Cالسلام) روایت کرده:\nخدا مخلوقی بیشتر از ملائکه خلق نفرمود، به درستی که هر روز هفتاد هزار ملک نازل می\u200Cشوند و به «بیت\u200Cالمعمور» می\u200Cآیند و دور آن طواف می\u200Cکنند، چون از طواف آنجا فارغ می\u200Cشوند، به طواف کعبه می\u200Cروند و چون از طواف کعبه فارغ شدند، به سوی «قبر پیامبر»(صلی\u200Cالله\u200Cعلیه\u200Cو\u200Cآله) می\u200Cآیند و بر آن حضرت سلام می\u200Cکنند، پس از آن به سوی «قبر امیرمؤمنان»(علیه\u200Cالسلام) می\u200Cآیند، بر آن حضرت سلام می\u200Cکنند و بعد از آن نزد «قبر حسین»(علیه\u200Cالسلام) می\u200Cآیند و بر آن جناب سلام می\u200Cکنند، پس از آن به آسمان بالا می\u200Cروند و مانند ایشان هر روز نازل می\u200Cشوند تا روز قیامت.\n\nسپس فرمود: هرکه «امیرمؤمنان»(علیه\u200Cالسلام) را زیارت کند و عارف به حق آن حضرت باشد، یعنی آن جناب را امام واجب الاطاعه و خلیفه بلافصل بداند و از روی جبّاریت و تکبر نیامده باشد، حق\u200Cتعالی اجر صد هزار شهید برای او بنویسد و گناهان گذشته و آینده او را بیامرزد و روز قیامت از جمله ایمنان از هول\u200Cهای آن روز برانگیخته شود و خدا حساب را بر او آسان نماید و هنگام حرکت به سوی زیارت، ملائکه از او استقبال کنند و چون از زیارت برگردد او را مشایعت کنند تا به خانه خود برگردد و اگر بیمار شود به عیادت او بیایند و اگر بمیرد جنازه او را مشایعت کنند و برای او تا کنار قبرش طلب آمرزش نمایند.\n\nسیّد\u200C عبدالکریم ابن طاووس در کتاب «فَرحَة الغَرِی» از آن حضرت روایت کرده است: هرکه پیاده به «زیارت امیرمؤمنان»(علیه\u200Cالسلام) رود حق\u200Cتعالی به هر گامی ثواب یک حجّ و یک عمره برای او بنویسد و اگر پیاده برگردد، به هر گامی ثواب دو حجّ و دو عمره برای او بنویسد؛\n\nو نیز از آن حضرت روایت کرده که به ابن مارد فرمود: ای پسر مارد، هرکه جدّم «امیرالمؤمنین»(علیه\u200Cالسلام) را در صورت عرفان به حقّش زیارت کند، حق\u200Cتعالی برای او به عدد هر گامی حجّ مقبول و عمره پسندیده بنویسد، ای پسر مارد، و\u200C\u200C\u200Cالله آتش جهنم نمی\u200Cخورد گامی که در «زیارت امیرالمؤمنین»(علیه\u200Cالسلام) غبار\u200C آلوده شود، خواه پیاده رود و خواه سواره؛ ای پسر مارد این حدیث را به آب طلا بنویس؛\n\nو همچنین از امام صادق(علیه\u200Cالسلام) روایت کرده است که فرمود: ما می\u200Cگوییم در پشت کوفه قبری است که به آن قبر دردمندی پناه نمی\u200Cبرد، مگر آنکه حق\u200Cتعالی او را شفا کرامت فرماید.\n\nمؤلّف گوید: از اخبار معتبر ظاهر می\u200Cشود که حق\u200Cتعالی قبر امیرالمؤمنین و اولاد طاهرینش(علیهم\u200Cالسلام) را پناهگاه هراسندگان و ملجأ بیچارگان و امان اهل زمین قرار داده، هر غمناکی که نزد او برود غمش زائل می\u200Cشود و هر دردمندی که خود را به آن بمالد شفا می\u200Cگیرد و هر که به آن پناه برد در امان باشد.\n\nسید عبدالکریم ابن طاووس از محمّد\u200Cبن\u200Cعلی\u200Cشیبانی روایت کرده است که گفت: من و پدر و عمویم حسین، به طور پنهان در شب تار به زیارت قبر امیرالمؤمنین(علیه\u200Cالسلام) رفتیم و این کار در سال دویست\u200Cوشصت\u200Cو\u200Cاندی بود و من در آن هنگام کودکی صغیر بودم، چون به قبر آن حضرت رسیدیم، دیدیم در اطراف آن قبر سنگ\u200Cهای سیاه گذاشته شده و بنایی ندارد؛\n\nبه قبر نزدیک شدیم، عدّه\u200Cای از ما مشغول خواندن قرآن و بعضی مشغول نماز و برخی سرگرم زیارت شدند، به ناگاه دیدم شیری به جانب ما می\u200Cآید، چون نزدیک شد ما به فاصله یک نیزه از آن محل شریف دور شدیم، آن حیوان نزدیک قبر رفت و شروع به مالیدن ذراع خود به قبر کرد؛\n\nیکی از ما نزدیک شیر رفت و به تماشای او ایستاد، حیوان متعرض او نشد، برگشت و ما را به حال شیر خبر داد، ترس از ما برطرف شد، همگی نزدیک او رفتیم، در وضعش دقّت کردیم، دیدیم در ذراع او جراحتی است و آن حیوان محلّ جراحت را به قبر آن حضرت می\u200Cمالید، حدود یک ساعت به این حال بود سپس رفت، ما هم به حال اوّل خود به نماز و زیارت و قرائت قرآن برگشتیم.\n\nو شیخ مفید نقل کرده:\nروزی هارون\u200Cالرشید به آهنگ شکار از کوفه بیرون رفت و به جانب «غَریَّیْن» و «ثَوِیَّه» توجّه نمود و در آنجا آهوانی دید، فرمان داد تا بازهای شکاری و کِلاب مُعَلَّم (سگان تعلیم دیده) را برای شکار آهوان رها کردند و بر آن\u200Cها بتاختند. آهوان که چنین دیدند فرار کرده به پشته\u200Cای پناه بردند و در آنجا بیارمیدند، بازها در ناحیه\u200Cای بیفتادند و تازی\u200Cها باز شدند و رشید از این مطلب در عجب شد.\nدیگر باره آهوان از فراز پشته به نشیب آمدند، بازها و تازی\u200Cها آهنگ ایشان نمودند، دیگر باره آهوان به آن پشته پناه بردند و جانوران شکاری از قصد ایشان برگشتند تا سه مرتبه کار بدین\u200Cگونه رفت.\n\nهارون سخت در عجب شد؛ غلامان خود را امر کرد که تعجیل کنید و مردی را که از حال این مکان با خبر باشد بیاورید؛ غلامان رفتند و از قبیله بنی اسد پیرمردی را حاضر کردند؛ هارون از وی پرسید که حال این پُشته چیست و در این مکان چه کیفیّتی است؟\nگفت: اگر مرا امان می\u200Cدهی قصّه آن را به عرض می رسانم؛ گفت: با خدا عهد کردم که تو را اذیّت نکنم و در امان باشی، الحال آنچه دانی بگو؛ گفت: خبر داد مرا پدرم از پدران خود که می\u200Cگفتند «قبر مطهّر امیرالمؤمنین»(علیه\u200Cالسلام) در این پشته واقع است و حق\u200Cتعالی آن را حرم امن و امان خود قرار داده که هر چه به آن پناه بِبَرَد در امان باشد.\n\nفقیر گوید: در امثال عرب است که می\u200Cگویند: «اَحْمی مِنْ مُجیرِ الْجَرادِ» یعنی فلانی حمایت کردنش از کسی که در پناه او است، بیشتر از پناه دهنده\u200Cی ملخ\u200Cها است و قصّه آن\u200Cچنان است که:\n\nمردی بادیه\u200Cنشین از قبیله «طَیّ» که نامش «مُدْلج\u200Cبن\u200Cسُوَید» بود روزی در خیمه خود نشسته بود، دید جماعتی از طایفه طیّ آمدند درحالی\u200Cکه جوال و ظرف\u200Cهایی با خود دارند؛ پرسید چه خبر است؟ گفتند: ملخ\u200Cهای بسیار در اطراف خیمه شما فرود آمده\u200Cاند، آمدیم آن\u200Cها را بگیریم؛ مُدْلج که این را شنید برخاست، سوار اسب خود شد و نیزه خود را بر دست گرفت و گفت:\nبه خدا سوگند هر کس متعرّض این ملخ\u200Cها شود من او را خواهم کشت. «أَیَکُونُ الْجَرادُ فِی جِوارِی ثُمَّ تُرِیدُونَ أَخْذَهُ؟! آیا این ملخ\u200Cها در جوار و پناه من باشند و شما آن\u200Cها را بگیرید؟!» چنین چیزی نخواهد شد. پیوسته از آن\u200Cها حمایت کرد تا آفتاب گرم شد و ملخ\u200Cها پریدند و رفتند، آن وقت گفت: این ملخ\u200Cها از جوار من منتقل شدند دیگر خود دانید با آن\u200Cها.\n\nو صاحب قاموس گفته: «ذُوالأَعْواد» لقب شخصی بسیار عزیز بوده که بعضی گفته\u200Cاند جدّ «اکثم\u200Cبن\u200Cصیفی» بوده، طایفه مُضَرْ هر سال خراجی به او می\u200Cدادند و چون پیر شد او را بالای تختی می\u200Cنشاندند و در میان قبایل و کنار چاه\u200Cهای آب عرب برای جمع\u200Cآوری خراج می\u200Cگرداندند و به حدّی عزیز و محترم بود که هر ترسانی خود را به تخت او می\u200Cرسانید ایمن می\u200Cگشت و هر ذلیل و خواری که به نزد تخت او می\u200Cآمد عزیز و ارجمند می\u200Cگردید و هر گرسنه\u200Cای که به نزد او می\u200Cرسید از گرسنگی می\u200Cرهید.\n\nپس هرگاه تخت یک مرد عربی به این مرتبه از عزّت و رفعت رسد چه عجب دارد حق\u200Cتعالی، قبر ولیّ خود را که حمل\u200Cکننده تابوتش جبرییل و میکاییل و امام حسن و امام حسین (علیهماالسلام) بوده\u200Cاند، پناه هراسندگان و ملجأ گریختگان و فریادرس بیچارگان و شفاى دردمندان قرار داده باشد؟\n\nبنابراین در هر کجا باشى خود را به آن «قبر» برسان و تا ممکن باشد خود را به آن بچسبان و اصرار کن تا به فریادت برسد و تو را از هلاکت دنیا و آخرت برهاند.\n\nلُذْ إِلَى جُودِهِ تَجِدْهُ زَعِيماً\nبِنَجَاةِ الْعُصَاةِ يَوْمَ لِقَاهَا\nبه جودش پناه بر، او را ضامنی می\u200Cیابی\nبرای نجات گنه\u200Cکاران، روز دیدارش\nعَائِدٌ لِلْمُؤَمِّلِينَ مُجِيبٌ\nسَامِعٌ مَا تُسِرُّ مِنْ نَجْوَاهَا\nعیادت کننده\u200Cی آرزومندان است و پاسخ\u200Cدهنده\nو شنواست آنچه را پنهان کنند از گفتگوی سرّی\n\nدر کتاب «دار السّلام» از شیخ دیلمى نقل شده: که جماعتى از صالحان نجف اشرف روایت کرده\u200Cاند: کسى در خواب دید از هر قبرى که در آن مشهد شریف و خارج آن است ریسمانى کشیده شده که متصّل به «قبّه حضرت حبل اللّه المتین امیرالمؤمنین»(علیه\u200Cالسلام) است، پس آن شخص چنین انشاء کرد:\n\nإِذَا مُتُّ فَادْفِنِّي إِلَى جَنْبِ حَيْدَرٍ\nأَبِي شَبَّرٍ أَكْرِمْ بِهِ وَ شُبَيْرٍ\nزمانی که از دنیا رفتم کنار حیدر دفنم کنید\nپدر حسن و حسین، چه کریم است او\nفَلَسْتُ أَخَافُ النَّارَ عِنْدَ جِوَارِهِ\nوَ لا أَتَّقِي مِنْ مُنْكَرٍ وَ نَكِيرٍ\nدر جوار او از آتش نمی\u200Cترسم\nو از منکر و نکیر پروا نمی\u200Cکنم\nفَعَارٌ عَلَى حَامِي الْحِمَى وَ هُوَ فِي الْحِمَى\nإِذَا ضَلَّ فِي الْبَيْدَاءِ عِقَالُ بَعِيرٍ\nبر حامی قرقگاه ننگ است که در عرصه حمایتش\nحتی در بیابان قرقگاهش افسار شتری گم شود"

        }
    }
}