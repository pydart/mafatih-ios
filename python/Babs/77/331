{
    "331": {
        "number":331 ,
        "bab": 77,
        "title": "اهمیت و آداب وصیت کردن",
        "arabic": {
            "1": "اللّٰهُمَّ فاطِرَ السَّمٰواتِ وَالْأَرْضِ، عالِمَ الْغَيْبِ وَالشَّهادَةِ الرَّحْمٰنَ الرَّحِيمَ، إِنِّي أَعْهَدُ إِلَيْكَ أَنِّي أَشْهَدُ أَنْ لَاإِلٰهَ إِلّا اللّٰهُ وَحدَهُ لَاشَرِيكَ لَهُ، وَأَنَّ مُحَمَّداً صَلَّى اللّٰهُ عَلَيْهِ وَآلِهِ عَبْدُهُ وَرَسُولُهُ ، وَأَنَّ السَّاعَةَ آتِيَةٌ لَارَيْبَ فِيها، وَأَنَّ اللّٰهَ يَبْعَثُ مَنْ فِي الْقُبُورِ، وَأَنَّ الْحِسابَ حَقٌّ، وَأَنَّ الْجَنَّةَ حَقٌّ، وَأَنَّ مَا وُعِدَ فِيها مِنَ النَّعِيمِ مِنَ الْمَأْكَلِ وَالْمَشْرَبِ وَالنِّكاحِ حَقٌّ، وَأَنَّ النَّارَ حَقٌّ، وَأَنَّ الْإِيمانَ حَقٌّ، وَأَنَّ الدِّينَ كَما وَصَفَ، وَأَنَّ الْإِسْلامَ كَما شَرَعَ، وَأَنَّ الْقَوْلَ كَما قالَ، وَأَنَّ الْقُرْآنَ كَما أَنْزَلَ؛",
            "2": "وَأَنَّ اللّٰهَ هُوَ الْحَقُّ الْمُبِينُ، وَأَنِّي أَعْهَدُ إِلَيْكَ فِي دارِ الدُّنْيا أَنِّي رَضِيتُ بِكَ رَبّاً، وَبِالاِْسْلامِ دِيناً، وَبِمُحَمَّدٍ صَلَّى اللّٰهُ عَلَيْهِ وَآلِهِ نَبِيّاً، وَبِعَلِيٍّ وَ لِيّاً ، وَبِالْقُرْآنِ كِتاباً، وَأَنَّ أَهْلَ بَيْتِ نَبِيِّكَ عَلَيْهِ وَعَلَيْهِمُ السَّلامُ أَئِمَّتِي . اللّٰهُمَّ أَنْتَ ثِقَتِي عِنْدَ شِدَّتِي، وَرَجائِي عِنْدَ كُرْبَتِي، وَعُدَّتِي عِنْدَ الْأُمُورِ الَّتِي تَنْزِلُ بِي، وَأَنْتَ وَلِيِّي فِي نِعْمَتِي، وَ إِلٰهِي وَإِلٰهُ آبائِي، صَلِّ عَلَىٰ مُحَمَّدٍ وَآلِهِ وَلَا تَكِلْنِي إِلىٰ نَفْسِي طَرْفَةَ عَيْنٍ أَبَداً، وَآنِسْ فِي قَبْرِي وَحْشَتِي، وَاجْعَلْ لِي عِنْدَكَ عَهْداً يَوْمَ أَلْقاكَ مَنْشُوراً .ٰ",
            "3": "﴿لاٰ يَمْلِكُونَ الشَّفٰاعَةَ إِلاّٰ مَنِ اتَّخَذَ عِنْدَ الرَّحْمٰنِ عَهْداً﴾.",
            "4": "",
            "5": "",
            "6": "",
            "7": "",
            "8": "",
            "9": "",
            "10": ""

        },
        "farsi": {
            "1": "خدایا، آفریننده\u200Cی آسمان\u200Cها و زمین، دانای پنهان و عیان، بخشنده و مهربان، من با تو عهد می\u200Cکنم، به\u200Cحق گواهی می\u200Cدهم که معبودی جز خدا نیست، یگانه است، شریکی ندارد و اینکه محمّد (درود خدا بر او و خاندانش) بنده و فرستاده\u200Cی اوست و قیامت آمدنی است، شکی در آن نیست و خدا هرکه را در قبور هستند برمی\u200Cانگیزد و همانا حسابرسی اعمال و بهشت حق است و آنچه در آن از نعمت\u200Cها و خوراکی\u200Cها و آشامیدنی\u200Cها و ازدواج وعده داده شده، حق است و آتش حق است و ایمان حق است؛ و دین چنان\u200Cکه وصف کردی و اسلام چنان\u200Cکه تشریح فرمودی و گفتار چنان\u200Cکه گفتی و قرآن چنانچه نازل کردی؛",
            "2": "و خدا همان حق روشنگر است و من در خانه\u200Cی دنیا با تو عهد می\u200Cکنم که من راضی شدم به تو به اینکه پروردگارم هستی و به اسلام برای دین و به محمّد (درود خدا بر او و خاندانش) برای پیامبری و به علی برای ولایت و به قرآن به\u200Cعنوان کتاب و اینکه اهل\u200Cبیت پیامبرت (بر او و بر خاندانش درود) امامان من هستند، خدایا تو مورد اطمینان منی هنگام سختی و امید منی به گاه گرفتاری و ذخیره منی در کارهایی که برایم پیش آید و تو سرپرست منی در نعمتم و معبود من و پدران منی، بر محمّد و خاندانش درود فرست و هرگز چشم برهم زدنی مرا به خود وا\u200Cمگذار و در قبر وحشتم را برطرف کن و برایم در پیش خود پیمانی گسترده قرار ده، روزی که تو را ملاقات می\u200Cکنم.",
            "3": "[در آن روز، شفیعان] قدرت بر شفاعت ندارند مگر کسانی [چون انبیاء، امامان علیهم\u200Cالسلام و صالحان] که از پیشگاه خداوند پیمانی [بر انجام شفاعت] گرفته\u200Cاند.",
            "4": "",
            "5": "",
            "6": "",
            "7": "",
            "8": "",
            "9": "",
            "10": ""

        },
        "tozih": {
            "1": "بدان که چون بر کسی آثار مرگ نمایان شود، اول کسی که باید به احوال او بپردازد، خود شخص است که سفر آخرتی ابدی در پیش دارد و برای او در خود آن سفر توشه لازم است.",
            "2": "اوّل چیزی که برای او ضروری است، اقرار به گناه و اعتراف به تقصیر و ندامت از گذشته\u200Cها و توبه کامل و تضرع و زاری به درگاه جناب مقدّس ایزدی است که از گناهان گذشته او درگذرد و در احوال و هول و هراسی که در پیش دارد، او را به خود و دیگران وا\u200Cمگذارد.",
            "3": "پس باید متوجه وصیت شود و حقوق خدا و خلق و آنچه را بر ذمّه اوست ادا کند و به دیگران وامگذارد که پس از مردن بی\u200Cاختیار می\u200Cگردد و به حسرت در اموال خود بنگرد، و شیاطین جن و انس، اوصیا و وارثان او را وسوسه\u200Cها کنند و از اینکه ذمّه\u200Cی او را از حقوق آزاد کنند، مانع شوند و برای او چاره\u200Cای نباشد، جز آنکه بگوید:",
            "4": "مرا بازگردانید، آن مقدار که اعمال شایسته می\u200Cخواهم با دارایی خود انجام دهم؛ ولی به خواسته\u200Cاش توجّهی نشود و حسرت و ندامت سودی نبخشد.",
            "5": "پس به\u200Cاندازه ثلث مال خود برای خویشان و صدقات و خیرات و آنچه مناسب حال خود می\u200Cداند وصیت کند که اضافه بر ثلث را اختیاری ندارد.",
            "6": "[و] برائت ذمّه خود را از برادران مؤمنش بخواهد و از هرکه غیبت کرده، یا اهانت و آزاری روا داشته، اگر حاضر باشند از آنان بخواهد او را حلال کنند و اگر حاضر نباشند، از برادران مؤمن بخواهد که برای او برائت ذمّه بخواهند.",
            "7": "سپس امور اطفال و عیال خود را بعد از توکل بر جناب حق به امینی واگذارد و شخصی را برای اولاد صغیر خود به\u200Cعنوان وصی تعیین نماید.",
            "8": "سپس کفن خود را مهیا کند و از شهادتین و عقاید و اذکار و ادعیه و آیات، آنچه در کتب مبسوطه ذکر شده است و این رساله گنجایش بیان آن\u200Cها را ندارد، بگوید با تربت حضرت امام حسین(علیه\u200Cالسلام) بر کفن او بنویسند.",
            "9": "و این در صورتی است که قبل از این غافل بوده و کفنی مهیا نکرده باشد، وگرنه مؤمن باید کفنش همیشه آماده و نزد او حاضر باشد، چنان\u200Cکه از حضرت صادق(علیه\u200Cالسلام) نقل\u200Cشده: هرکه کفنش در خانه\u200Cاش همراه او باشد، او را در شمار غافلان ننویسند، و هرگاه به آن کفن نظر کند ثواب یابد؛",
            "10": "و باید پس\u200Cازآن دیگر به فکر زن و فرزند و مال نباشد و متوجّه حضرت حق گردد و به یاد او باشد و اندیشه کند که این امور فانی به کار او نمی\u200Cآید و به غیر لطف و رحمت پروردگار، در دنیا و آخرت چیزی به فریاد او نمی\u200Cرسد",
            "11": "و بداند وقتی که توکل بر حق کند، امور بازماندگانش به بهترین صورت انجام خواهد گرفت و بداند که اگر خود باقی بماند، نمی\u200Cتواند بدون خواست خدا سودی به آنان رساند و ضرری از آنان برطرف نماید و خدایی که آنان را آفریده از او به آنان مهربان\u200Cتر است؛",
            "12": "و باید در آن حال در مقام امید و رجا به سر برد و به رحمت خدا و شفاعت رسول خدا(صلی\u200Cالله\u200Cعلیه\u200Cوآله) و ائمه معصومین امید عظیم داشته باشد و منتظر قدوم شریف ایشان باشد و بداند همه آنان در آن وقت حاضر می\u200Cشوند و شیعیان خود را بشارت\u200Cها می\u200Cدهند و ملک\u200Cالموت را سفارش\u200Cها می\u200Cکنند.",
            "13": "شیخ طوسی در «مصباح المتهجّد» فرموده است: وصیت و تخلف نکردن از آن برای انسان مستحبّ است؛ چه آنکه روایت شده:",
            "14": "برای آدمی سزاوار است شب را به\u200Cروز نیاورد، مگر آنکه وصیت\u200Cنامه\u200Cاش زیر سرش باشد و این معنا در حال بیماری تأکید شده است؛ و نیکو وصیت کند و خود را از حقوقی که مابین او و خداست و از مظالم عِباد [ستم\u200Cهایی که بر بندگان روا داشته است و مالی از آنان به ستم گرفته باشد] خلاص نماید.",
            "15": "به\u200Cراستی از رسول خدا(صلی\u200Cالله\u200Cعلیه\u200Cوآله) روایت شده: هرکه هنگام مرگ خود وصیتش را نیکو نکند، نشانه نقص در عقل و مروّت اوست. عرضه داشتند: آن وصیت نیکو چگونه است؟ فرمود: چون مرگ او برسد و مردم نزد او جمع شوند بگوید:",
            "16": "این عهد میّت است در روزی که به حاجت خود وصیت می\u200Cکند و وصیت بر هر مسلمانی حق است.",
            "17": "حضرت صادق(علیه\u200Cالسلام) فرمود: تصدیق این معنا در گفتار خداوند تبارک\u200Cوتعالی در سوره مریم آمده است:",
            "18": "و این همان پیمان است.",
            "19": "رسول خدا(صلی\u200Cالله\u200Cعلیه\u200Cوآله) به امیرمؤمنان(علیه\u200Cالسلام) فرمود: آن را بیاموز و به اهل\u200Cبیت و شیعه خود آموزش ده که آن را جبرئیل به من آموخت.",
            "20": ""

        }
    }
}