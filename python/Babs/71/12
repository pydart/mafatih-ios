{
    "12": {
        "number":12 ,
        "bab": 71,
        "title": "تعقیبات مشترک بین همه نمازها",
        "arabic": {
            "1": "لَاإِلٰهَ إِلّا اللّٰهُ وَحْدَهُ وَحْدَهُ وَحْدَهُ أَ نْجَزَ وَعْدَهُ وَنَصَرَ عَبْدَهُ وَأَعَزَّ جُنْدَهُ وَغَلَبَ الْأَحْزابَ وَحْدَهُ، فَلَهُ الْمُلْكُ وَلَهُ الْحَمْدُ يُحْيِي وَيُمِيتُ وَهُوَ عَلَىٰ كُلِّ شَيْءٍ قَدِيرٌ .\n",
            "2": "أَسْتَغْفِرُ اللّٰهَ الَّذِي لَاإِلٰهَ إِلّا هُوَ الْحَيُّ الْقَيُّوْمُ ذُو الْجَلالِ وَالْإِكْرامِ وَأَ تُوبُ إِلَيْهِ .\n",
            "3": "أُعِيذُ نَفْسِي وَما رَزَقَنِي رَبِّي بِاللّٰهِ الْواحِدِ الصَّمَدِ الَّذِي لَمْ يَلِدْ وَلَمْ يُولَدْ وَلَمْ يَكُنْ لَهُ كُفُواً أَحَدٌ، وَأُعِيذُ نَفْسِي وَمَا رَزَقَنِي رَبِّي بِرَبِّ الْفَلَقِ مِنْ شَرِّ مَا خَلَقَ وَمِنْ شَرِّ غَاسِقٍ إِذَا وَقَبَ وَمِنْ شَرِّ النَّفَّاثاتِ فِي الْعُقَدِ وَمِنْ شَرِّ حاسِدٍ إِذا حَسَدَ، وَأُعِيذُ نَفْسِي وَمَا رَزَقَنِي رَبِّي بِرَبِّ النَّاسِ مَلِكِ النَّاسِ إِلٰهِ النَّاسِ مِنْ شَرِّ الْوَسْوَاسِ الْخَنَّاسِ الَّذِي يُوَسْوِسُ فِي صُدُورِ النَّاسِ مِنَ الْجِنَّةِ وَالنَّاسِ .",
            "4": "أَعُوْذُ بِوَجْهِكَ الْكَرِيمِ وَعِزَّتِكَ الَّتِي لَاتُرَامُ وَقُدْرَتِكَ الَّتِي لَايَمْتَنِعُ مِنْها شَيْءٌ مِنْ شَرِّ الدُّنْيا وَالْآخِرَةِ وَمِنْ شَرِّ الْأَوْجاعِ كُلِّها .",
            "5": "وَلَا حَوْلَ وَلَا قُوَّةَ إِلّا بِاللّٰهِ الْعَلِيِّ الْعَظِيمِ .\n",
            "6": "اللّٰهُمَّ إِنِّي أَسْأَلُكَ مِنْ كُلِّ خَيْرٍ أَحَاطَ بِهِ عِلْمُكَ، وَأَعُوذُ بِكَ مِنْ كُلِّ شَرٍّ أَحَاطَ بِهِ عِلْمُكَ . اللّٰهُمَّ إِنِّي أَسْأَلُكَ عَافِيَتَكَ فِي أُمُورِي كُلِّها وَأَعُوذُ بِكَ مِنْ خِزْيِ الدُّنْيا وَعَذابِ الْآخِرَةِ .",
            "7": "اللّٰهُمَّ صَلِّ عَلَىٰ مُحَمَّدٍ وَآلِ مُحَمَّدٍ اللّٰهُمَّ إِنِّي أَسْأَلُكَ ...\n",
            "8": "اللّٰهُمَّ صَلِّ عَلَىٰ مُحَمَّدٍ وَآلِ\u200Cمُحَمَّدٍ وَأَجِرْنِي مِنَ النَّارِ وَأَدْخِلْنِي الْجَنَّةَ وَزَوِّجْنِي الْحُوْرَ الْعِينَ .",
            "9": "﴿شَهِدَ اللّٰهُ أَنَّهُ لاٰ إِلٰهَ إِلاّٰ هُوَ وَ الْمَلاٰئِكَةُ وَ أُولُوا الْعِلْمِ قٰائِماً بِالْقِسْطِ لاٰ إِلٰهَ إِلاّٰ هُوَ الْعَزِيزُ الْحَكِيمُ . إِنَّ الدِّينَ عِنْدَ اللّٰهِ الْإِسْلاٰمُ وَ مَا اخْتَلَفَ الَّذِينَ أُوتُوا الْكِتٰابَ إِلاّٰ مِنْ بَعْدِ مٰا جٰاءَهُمُ الْعِلْمُ بَغْياً بَيْنَهُمْ وَ مَنْ يَكْفُرْ بِآيٰاتِ اللّٰهِ فَإِنَّ اللّٰهَ سَرِيعُ الْحِسٰابِ﴾",
            "10": "﴿قُلِ اللّٰهُمَّ مٰالِكَ الْمُلْكِ تُؤْتِي الْمُلْكَ مَنْ تَشٰاءُ وَ تَنْزِعُ الْمُلْكَ مِمَّنْ تَشٰاءُ وَ تُعِزُّ مَنْ تَشٰاءُ وَ تُذِلُّ مَنْ تَشٰاءُ بِيَدِكَ الْخَيْرُ إِنَّكَ عَلىٰ كُلِّ شَيْءٍ قَدِيرٌ تُولِجُ اللَّيْلَ فِي النَّهٰارِ وَ تُولِجُ النَّهٰارَ فِي اللَّيْلِ وَ تُخْرِجُ الْحَيَّ مِنَ الْمَيِّتِ وَ تُخْرِجُ الْمَيِّتَ مِنَ الْحَيِّ وَ تَرْزُقُ مَنْ تَشٰاءُ بِغَيْرِ حِسٰابٍ﴾\n",
            "11": "سُبْحانَ اللّٰه العَظِيمِ وَبِحَمْدِهِ وَلَا حَوْلَ وَلَا قُوَّةَ إِلّا بِاللّٰهِ الْعَلِيِّ الْعَظِيمِ،",
            "12": "اللّٰهُمَّ اهْدِنِي مِنْ عِنْدِكَ، وَأَفِضْ عَلَيَّ مِنْ فَضْلِكَ، وَانْشُرْ عَلَيَّ مِنْ رَحْمَتِكَ، وَأَنْزِلْ عَلَيَّ مِنْ بَرَكاتِكَ .",
            "13": "يَا مَنْ يَفْعَلُ مَا يَشاءُ وَلَا يَفْعَلُ مَا يَشاءُ أَحَدٌ غَيْرُهُ .",
            "14": "أَشْهَدُ أَنْ لَاإِلٰهَ إِلّا اللّٰهُ وَحْدَهُ لَاشَرِيكَ لَهُ إِلٰهاً وَاحِداً أَحَداً صَمَداً لَمْ يَتَّخِذْ صاحِبَةً وَلَا وَلَداً .",
            "15": "اللّٰهُمَّ اجْعَلْ لِي فَرَجاً وَمَخْرَجاً وَارْزُقْنِي مِنْ حَيْثُ أَحْتَسِبُ وَمِنْ حَيْثُ لَاأَحْتَسِبُ .",
            "16": "اللّٰهُمَّ إِنَّ مَغْفِرَتَكَ أَرْجَىٰ مِنْ عَمَلِي، وَ إِنَّ رَحْمَتَكَ أَوْسَعُ مِنْ ذَنْبِي . اللّٰهُمَّ إِنْ كانَ ذَنْبِي عِنْدَكَ عَظِيماً فَعَفْوُكَ أَعْظَمُ مِنْ ذَنْبِي . اللّٰهُمَّ إِنْ لَمْ أَكُنْ أَهْلاً أَنْ تَرْحَمَنِي فَرَحْمَتُكَ أَهْلٌ أَنْ تَبْلُغَنِي وَتَسَعَنِي، لِأَنَّها وَسِعَتْ كُلَّ شَيْءٍ، بِرَحْمَتِكَ يَا أَرْحَمَ الرَّاحِمِينَ .",
            "17": "تَوَكَّلْتُ عَلَى الْحَيِّ الَّذِي لَايَمُوتُ، وَالْحَمْدُ لِلّٰهِ الَّذِي لَمْ يَتَّخِذْ صاحِبَةً، وَلَا وَلَداً وَلَمْ يَكُنْ لَهُ شَرِيكٌ فِي الْمُلْكِ، وَلَمْ يَكُنْ لَهُ وَ لِيٌّ مِنَ الذُّلِّ وَكَبِّرْهُ تَكْبِيراً .",
            "18": "اَللّهُمَّ انْفَعْنا بِالْعِلْمِ وَزَيِّنّا بِالْحِلْمِ وَجَمِّلْنا بِالْعافِيَةِ وَكَرِّمْنا بِالتَّقْوى اِنَّ وَلِيِّىَ اللَّهُ الَّذى نَزَّلَ الْكِتابَ وَهُوَ يَتَوَلَّى الصّالِحينَ .",
            "19": "اَللّهُمَّ اِنّى اَسْئَلُكَ بِاسْمِكَ الْمَكْنُونِ الْمَخْزُونِ الطّاهِرِ الطُّهْرِ الْمُبارَكِ وَاَسْئَلُكَ بِاسْمِكَ الْعَظيمِ وَسُلْطانِكَ الْقَديمِ يا واهِبَ الْعَطايا يا مُطْلِقَ الاُْسارى يا فَكّاكَ الرِّقابِ مِنَ النّارِ صَلِّ عَلى مُحَمَّدٍ وَآلِ مُحَمَّدٍ وَفُكَّ رَقَبَتى مِنَ النّارِ وَاَخْرِجْنى مِنَ الدُّنْيا آمِناً وَاَدْخِلْنِى الْجَنَّةَ سالِماً وَاجْعَلْ دُعآئى اَوَّلَهُ فَلاحاً وَاَوْسَطَهُ نَجاحاً وَآخِرَهُ صَلاحاً اِنَّكَ اَنْتَ عَلاّمُ الْغُيُوبِ .\n",
            "20": "يا فَكّاكَ الرِّقابِ مِنَ النّارِ اَسْئَلُكَ اَنْ تُصَلِّىَ عَلَى مُحَمَّدٍ وَآلِ مُحَمَّدٍ وَاَنْ تُعْتِقَ رَقَبَتى مِنَ النّارِ وَاَنْ تُخْرَجَنى مِنَ الدُّنْيا سالِما وَتُدْخِلَنِى الْجَنَّةَ آمِنا وَاَنْ تَجْعَلَ دُعآئى اَوَّلَهُ فَلاحا وَاَوْسَطَهُ نَجاحا وَآخِرَهُ صَلاحا اِنَّكَ اَنْتَ عَلاّمُ الْغُيُوبِ .",
            "21": "يا ذَاالْجَلالِ وَالاِْكْرامِ اِرْحَمْنى مِنَ النّارِ",
            "22": "اَجِرْنى مِنَ الْعَذابِ الاَْليمِ\n",
            "23": "يا عَزيزُ يا كَريمُ يا رَحْمنُ يا غَفُورُ يا رَحيمُ\n",
            "24": "اَجِرْنى مِنَ الْعَذابِ الاَْليمِ\n",
            "25": "وَصَلَّى اللَّهُ عَلى مُحَمَّدٍ وَآلِهِ وَالْمَلاَّئِكَةُ وَالرُّوحُ",
            "26": "يا مَنْ لا يَشْغَلُهُ سَمْعٌ عَنْ سَمْعٍ يا مَنْ لا يُغَلِّطُهُ السّآئِلُونَ وَيا مَنْ لا يُبْرِمُهُ اِلْحاحُ الْمُلِحّينَ اَذِقْنى بَرْدَ عَفْوِكَ وَمَغْفِرَتِكَ وَحَلاوَةَ رَحْمَتِكَ",
            "27": "﴿فَسُبْحٰانَ اللّٰهِ حِينَ تُمْسُونَ وَ حِينَ تُصْبِحُونَ، وَ لَهُ الْحَمْدُ فِي السَّمٰاوٰاتِ وَ الْأَرْضِ وَ عَشِيًّا وَ حِينَ تُظْهِرُونَ، يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ وَ يُحْيِ الْأَرْضَ بَعْدَ مَوْتِهٰا وَ كَذٰلِكَ تُخْرَجُونَ﴾. ﴿سُبْحٰانَ رَبِّكَ رَبِّ اَلْعِزَّةِ عَمّٰا يَصِفُونَ وَ سَلاٰمٌ عَلَى الْمُرْسَلِينَ وَ الْحَمْدُ لِلّٰهِ رَبِّ الْعٰالَمِينَ﴾.",
            "28": "اَللّهُمَّ صَلِّ عَلى مُحَمَّدٍ وَآلِ مُحَمَّدٍ اَللّهُمَّ اِنَّ رَسُولَكَ الصّادِقَ الْمُصَدَّقَ صَلَواتُكَ عَلَيْهِ وَآلِهِ قالَ اِنَّكَ قُلْتَ ما تَرَدَّدْتُ فى شَىْءٍ أَنَا فاعِلُهُ كَتَرَدُّدى فى قَبْضِ رُوحِ عَبْدِىَ الْمُؤْمِنِ يَكْرَهُ الْمَوْتَ وَاَكْرَهُ مَسآئَتَهُ اَللّهُمَّ فَصَلِّ عَلى مُحَمَّدٍ وَآلِ مُحَمَّدٍ وَعَجَّلْ لِوَلِيِّكَ الْفَرَجَ وَالْعافِيَةَ وَالنَّصْرَ وَلا تَسُؤْنى فى نَفْسى وَلا فى اَحَدٍ مِنْ اَحِبَّتى"







        },
        "farsi": {
            "1": "معبودی جز خدا نیست، یکتاست، یکتاست، یکتاست، به وعده\u200Cاش وفا کرد و بنده\u200Cاش را یاری نمود و سپاهش را نیرومند گرداند و بر گروه\u200Cهای کفر به تنهایی چیره شد، پس فرمانروایی و ستایش ویژۀ اوست، زنده می\u200Cکند و می\u200Cمیراند و او بر هر کاری تواناست.",
            "2": "آمرزش می\u200Cطلبم از خدا که معبودی جز او نیست، زنده و به خود پاینده و صاحب بزرگی و رأفت و محبت است و به سوی او باز می\u200Cگردم.",
            "3": "خودم را و آنچه پروردگارم روزی\u200Cام نموده پناه می\u200Cدهم به خدای یگانه بی\u200Cنیاز که نزاده و زاده نشده است و احدی همتای او نبوده و خودم را و آنچه پروردگارم روزی\u200Cام نموده پناه می\u200Cدهم به پروردگار سپیده\u200C از گزند هرچه آفرید و از گزند شب تیره زمانی که تاریکی\u200Cاش درآید و از شرّ دمندگان در گره\u200Cها و از شر حسود هنگامی که حسد ورزد، خود را و آنچه پروردگارم روزی\u200Cام نموده پناه می\u200Cدهم به پروردگار آدمیان، فرمانده آدمیان، معبود آدمیان، از گزند وسوسه\u200Cگر پنهان\u200Cکار که وسوسه می\u200Cکند در سینه\u200Cهای مردم از جنّ و آدمی.",
            "4": "پناه می\u200Cآورم به جلوه بزرگوارت و توانمندی\u200Cات که نسبت به آن سوءقصد نشود و قدرتت که چیزی از آن امتناع نورزد، از شر دنیا و آخرت و از شرّ همه دردها.",
            "5": "و هیچ نیرو و توانى نیست جز به خداى بلندمرتبه بزرگ.\n",
            "6": "خدایا از تو می\u200Cخواهم از هر چیزی که دانشت آن را فرا گرفته و پناه می\u200Cآورم به تو از هر شرّی که دانشت آن را فرا گرفته است، خدایا سلامتی کامل را در همه امورم از تو می\u200Cخواهم و به تو پناه می\u200Cآورم از خواری دنیا و عذاب آخرت.\n",
            "7": "خدایا درود فرست بر محمّد و خاندان محمد، خدایا از تو می\u200Cخواهم...\n",
            "8": "خدایا درود فرست بر محمّد و خاندان محمّد و مرا از آتش امان ده و وارد بهشت کن و حورالعین را به همسری\u200Cام درآور.\n",
            "9": "خداوند درحالی\u200Cکه [به کارگردانی در همۀ امورِ هستی] قائم به عدالت است، [با زبانِ وحی و نظام استوار آفرینش و وحدتِ حاکمیت در خلقت] گواهی می\u200Cدهد که هیچ معبودی جز او نیست و فرشتگان و دانشمندان نیز [گواهی می\u200Cدهند که] جز او معبودی وجود ندارد، [معبودی] که توانای شکست\u200Cناپذیر و حکیم است\u200C؛ مسلّماً دین نزد خدا فقط اسلام است [ اسلامی که در قرآن تجلی دارد]، اهل کتاب [چه یهود چه نصاری، دربارۀ آن] به نزاع و کشمکش برنخاستند مگر پس از آن\u200Cکه [به\u200Cوسیلۀ تورات و انجیل دربارۀ حق\u200C بودنش] به آگاهی و یقین رسیده بودند، سبب [این نزاع و کشمکش که مانع پذیرفتن اسلام از سوی آنان شد] خوی تجاوزگری، حسد و فساد بین خودشان بود. آنان\u200Cکه منکر آیات حق شوند [محکوم به محاکمه در قیامتند؛] خداوند حسابرسی سریع است\u200C.",
            "10": "[در مقام دعا] بگو: خدایا! ای مالک و فرمانروای همۀ موجودات! هرکه را بخواهی حکومت می\u200Cبخشی و از هرکه بخواهی حکومتِ [داده\u200Cشده] را می\u200Cستانی و هرکه را بخواهی عزّت می\u200Cدهی و هرکه را بخواهی خوار و بی\u200Cمقدار می\u200Cکنی، هر خیری به دست توست، مسلّماً تو بر هر کاری توانایی\u200C؛ شب را در روز و روز را در شب فرومی\u200Cبری و زنده را از مرده و مرده را از زنده بیرون می\u200Cآوری و هرکه را اراده کنی بی\u200Cحساب روزی می\u200Cدهی\u200C.",
            "11": "منزّه است خدای بزرگ و ستایش ویژۀ اوست و هیچ نیرو و توانى نیست جز به خداى بلندمرتبه بزرگ.",
            "12": "خدایا مرا از سوی خود راهنمایی کن و از احسان خود بر من جاری فرما و رحمتت را بر من بگستران و از برکاتت بر من نازل کن.",
            "13": "ای کسی که آنچه بخواهد انجام می\u200Cدهد و کسی جز او آنچه را که بخواهد انجام نمی\u200Cدهد",
            "14": "گواهی می\u200Cدهم که معبودی جز خدا نیست، یگانه است و شریکی برای او نیست، معبود یگانه و یکتا و بی\u200Cنیاز است، نه همسری گرفته و نه فرزندی.",
            "15": "خدایا برای من گشایشی و راه بیرون رفتن از مشکلات قرار ده و از جایی که گمان می\u200Cبرم و نیز از جایی که گمان نمی\u200Cبرم به من روزی ده",
            "16": "خدایا آمرزش تو امیدبخش\u200Cتر از عمل من و رحمتت وسیع\u200Cتر از گناه من است، خدایا اگر گناهم نزد تو بزرگ است، گذشت تو از گناه من بزرگ\u200Cتر است، خدایا اگر سزاوار نبودم که به من رحم کنی، رحمت تو سزاوار است که به من برسد و مرا فراگیرد زیرا رحمت تو هر چیزی را فرا گرفت، به مهربانی\u200Cات ای مهربان\u200Cترین مهربانان.",
            "17": "توکل کردم بر زنده\u200Cای که هرگز نمی\u200Cمیرد و خدا را ستایش که برنگزیده همسری و نه فرزندی و در فرمانروایی شریکی برای او نیست و برای او سرپرستی از روی خواری نمی\u200Cباشد و بزرگ شمار او را بزرگ\u200C شمردنی شایسته.",
            "18": "خدایا ما را به وسیلۀ دانش سود ده و به بردباری بیارای و به عافیت زیبا گردان و به تقوا گرامی دار، به درستی که سرپرست من خدا است که قرآن را نازل کرد و او شایستگان را سرپرستی می\u200Cکند.",
            "19": "خدایا از تو می\u200Cخواهم به نامت، آن نام پوشیده محفوظ و پاک و پاکیزه و پربرکت و از تو می\u200Cخواهم به نام بزرگت و سلطنت دیرینه\u200Cات، ای بخشنده\u200Cی عطاها، ای آزادکننده\u200Cی اسیران، ای رهایی\u200Cبخش بندگان از آتش، بر محمّد و خاندان محمّد درود فرست و مرا از آتش رهایی ده و ایمن از دنیا بیرون بَر و به سلامت وارد بهشت کن و قرار ده آغاز دعایم را رستگاری و میانه\u200Cاش را کامیابی و پایانش را درستی، به یقین تو دانای نهان\u200Cهایی.",
            "20": "ای رهاننده\u200Cی مردم از آتش، از تو می\u200Cخواهم بر محمّد و خاندان محمّد درود فرستی و مرا از آتش برهانی و از دنیا به سلامت بیرون ببری و در حال امنیت وارد بهشت کنی و آغاز دعایم را رستگاری و میانه\u200Cاش را کامیابی و پایانش را درستی قرار دهی، به یقین تو دانای نهان\u200Cهایی.",
            "21": "ای دارای بزرگی و رأفت و محبت رحم کن بر من از آتش.",
            "22": "پناه ده مرا از شکنجه دردناک.\n",
            "23": "ای توانمند، ای مهمان\u200Cنواز، ای بخشنده، ای آفریننده، ای مهربان.\n",
            "24": "پناه ده مرا از شکنجه دردناک.\n",
            "25": "درود خدا بر محمّد و خاندانش و فرشتگان و روح\n",
            "26": "ای آن\u200Cکه او را شنیدنی از شنیدن دیگر باز نمی\u200Cدارد، ای آن\u200Cکه خواهندگان او را به اشتباه نمی\u200Cاندازند، ای آن\u200Cکه اصرار اصرارکنندگان او را خسته نمی\u200Cکند، خنکی گذشت و آمرزشت و شیرینی رحمتت را به من بچشان.",
            "27": "«خداوند را هنگامی که وارد شب می\u200Cشوید و چون به صبح درمی\u200Cآیید [به پاکی از هر عیب و نقصی] ستایش کنید [تا پیوسته توجه قلبی به این حقیقت داشته باشید\u200C]؛ همۀ ستایش\u200Cها در آسمان\u200Cها و زمین ویژۀ اوست و شب و هنگامی که وارد ظهر می\u200Cشوید [نیز خداوند را با تسبیح\u200Cگفتن از هر عیب و نقصی پاک و منزّه بدارید\u200C]؛ [خداوندی که] زنده را از مرده و مرده را از زنده پدید می\u200Cآورد و زمین را پس از مردنش حیات می\u200Cبخشد و [شما را نیز] این\u200Cگونه [از قبرها زنده] بیرونتان می\u200Cآورند.»؛ «پروردگارت که دارای قدرت شکست\u200Cناپذیر است از همۀ اوصافی که [مشرکان او را به آن] توصیف می\u200Cکنند منزّه و پاک است\u200C؛ سلام و درود بر همۀ رسولان\u200C؛ همۀ ستایش\u200Cها ویژۀ خداوند، پروردگار جهانیان است.»",
            "28": "خدایا بر محمّد و خاندان محمّد درود فرست، خدایا رسول راستگوی تصدیق\u200C شده\u200Cات (درود تو بر او و خاندانش) گفت که تو فرمودی: در هیچ کاری از کارهایم که کنندۀ آن بودم بی رغبت نبودم چون بی رغبتی\u200Cام در قبض روح بنده مؤمنم درحالی\u200Cکه او مرگ را خوش ندارد و من هم رنجاندن او را خوش ندارم، خدایا بر محمّد و خاندان محمّد درود فرست و برای ولی\u200Cات گشایش و عافیت و یاری را نزدیک گردان و درباره خودم و احدی از دوستانم بدی قرار مده."








        },
        "tozih": {
            "1": "اما مشترک: تعقیباتی است که پس از هر نماز خوانده می\u200Cشود و بسیار است و ما در اینجا به چند بخش از آن اکتفا می\u200Cکنیم.",
            "2": "اوّل:\n",
            "3": "تسبیح «حضرت\u200C فاطمه\u200C زهرا»(سلام\u200Cالله\u200Cعلیها) است و احادیث در فضیلت آن بیش از حدّ و خارج از شماره است، از حضرت صادق(علیه\u200Cالسلام) روایت شده: ما کودکان خود را به تسبیح حضرت\u200C فاطمه(سلام\u200Cالله\u200Cعلیها) امر می\u200Cکنیم، چنان\u200Cکه ایشان را به نماز دستور می\u200Cدهیم، بنابراین آن را ترک مکن که هرکه بر آن مداومت کند شقّی و بدبخت نمی\u200Cشود.",
            "4": "در روایات معتبر وارد شده: ذکر کثیری که خدا در قرآن به آن امر فرموده، تسبیح حضرت فاطمه(سلام\u200Cالله\u200Cعلیها) است و هرکه بعد از هر نماز، مداومت بر آن داشته باشد، خدا را بسیار یاد کرده و به آیه کریمه ﴿وَاذْکُرُوا اللَّهَ ذِکْراً کَثِیراً﴾ عمل کرده است.",
            "5": "به سند معتبر از حضرت باقر(علیه السّلام) روایت شده: هر که تسبیح فاطمه(سلام\u200Cالله\u200Cعلیها) را بگوید و بعد از آن استغفار کند، خدا او را بیامرزد و آن را بر زبان صد است و در میزان عمل هزار و شیطان را دور می\u200Cکند و خدا را خشنود می\u200Cنماید.",
            "6": "به سندهای صحیح از حضرت صادق(علیه\u200Cالسلام) روایت شده: هرکه تسبیح فاطمه(سلام\u200Cالله\u200Cعلیها) را پس از هر نماز بگوید، پیش از آن\u200Cکه پاها را از حالت نماز بگرداند آمرزیده شود و برایش بهشت واجب می\u200Cشود.",
            "7": "و در حدیث معتبر دیگری فرمود: پس از هر نماز، خواندن تسبیح فاطمه(سلام\u200Cالله\u200Cعلیها) نزد من بهتر است از آن\u200Cکه در هر روز هزار رکعت نماز بخوانند.",
            "8": "در روایت معتبری از حضرت باقر(علیه\u200Cالسلام) نقل\u200Cشده: به چیزی از تسبیح و تمجید، عبادت الهی انجام نشده که بهتر از تسبیح فاطمه(سلام\u200Cالله\u200Cعلیها) باشد و اگر چیزی از آن بهتر بود حضرت رسول(صلی\u200Cالله\u200Cعلیه\u200Cو\u200Cآله) آن را به فاطمه عطا می\u200Cفرمود.",
            "9": "و احادیث در فضل آن زیاده از آن است که بتوان در این رساله بیان کرد و در شیوۀ آن تفاوتی در احادیث دیده می\u200Cشود و اشهر و اظهر [مشهورتر و محتمل\u200Cتر] آن است که «سی\u200Cوچهار» مرتبه «اللَّه\u200Cأکبر» و «سی\u200Cوسه» مرتبه «الحمد\u200Cللَّه» و «سی\u200Cوسه» مرتبه «سبحان\u200Cاللَّه» گفته شود؛ و در بعضی از روایات «سُبحانَ \u200Cللهِ» پیش از «الحمد\u200Cللَّه» وارد شده و بعضی از علما به این صورت جمع بین روایات کرده\u200Cاند که پس از نماز به طریق اول بخواند و هنگام خوابیدن به صورت دوم و ظاهراً انجام دادنش در هر وقت به طریق اول که مشهور است بهتر است.",
            "10": "و مستحبّ است بعد از تمام شدن تسبیح «یک» مرتبه «لا إِلهَ إِلّا اللَّهُ» بگوید، چنان\u200Cکه از حضرت صادق(علیه\u200Cالسلام) روایت شده: هرکه پس از هر نماز واجب تسبیح حضرت فاطمه(سلام\u200Cالله\u200Cعلیها) را بجا آورد و به دنبال آن «یک» مرتبه بگوید «لا إِلهَ إِلّا اللَّهُ»، خدا او را بیامرزد.",
            "11": "و بهتر آن است که شمردن آن را با تسبیح ساخته از تربت حضرت\u200C حسین(علیه\u200Cالسلام) نگاه دارد و نگاه داشتن شمارش همۀ ذکرها با تسبیح تربت حضرت\u200C\u200C حسین(علیه\u200Cالسلام) مستحبّ است و با خود داشتن تربت آن حضرت به طور پیوسته مستحبّ و نگهدار از بلاها و سبب ثواب بی\u200Cانتهاست.",
            "12": "نقل\u200Cشده: حضرت فاطمه(سلام\u200Cالله\u200Cعلیها) در ابتدا رشته\u200Cای از پشم تابیده و بر آن گره\u200Cها زده بود که به آن تسبیح می\u200Cگفتند تا حضرت حمزة بن عبد المطلّب شهید شد، پس حضرت فاطمه(سلام\u200Cالله\u200Cعلیها) از تربت قبر آن شهید بزرگوار خاک برگرفت و تسبیح ساخت و به آن خدا را تسبیح می\u200Cکرد، مردم نیز چنان کردند. چون حضرت حسین(علیه\u200Cالسلام) به شهادت رسید ساختن تسبیح و ذکر گفتن با آن از تربت آن امام مظلوم مستحبّ شد.",
            "13": "از حضرت صاحب\u200Cالامر(علیه\u200Cالسلام) روایت شده: هرکه تسبیح تربت امام حسین(علیه\u200Cالسلام) را در دست داشته باشد و ذکر را فراموش کند، ثواب ذکر برای او نوشته می\u200Cشود.",
            "14": "از حضرت صادق(علیه\u200Cالسلام) روایت شده: تسبیح تربت آن حضرت خودش ذکر می\u200Cکند و تسبیح می\u200Cگوید، بی\u200Cآنکه آدمی بگوید و فرمود: یک ذکر یا استغفار که با آن گفته می\u200Cشود برابر با هفتاد ذکر است که با چیز دیگری گفته شود و اگر بدون ذکر بگرداند به هر دانه هفت تسبیح برای او نوشته می\u200Cشود.",
            "15": "و به روایت دیگر اگر با ذکر بگرداند به ازای هر دانه چهل حسنه برای او نوشته می\u200Cشود و روایت شده: حوریان بهشت چون فرشته\u200Cای را می\u200Cبینند که به زمین می\u200Cآید از او درخواست می\u200Cکنند که تسبیح و تربت حضرت امام حسین(علیه\u200Cالسلام) را برای ما بیاور.",
            "16": "در حدیث صحیح از حضرت موسی بن جعفر(علیه\u200Cالسلام) روایت شده: مؤمن باید خالی از پنج چیز نباشد: مسواک، شانه، سجّاده\u200Cای که بر روی آن نماز بخواند و تسبیحی که در آن سی\u200Cوچهار دانه باشد و انگشتر عقیق؛ و ظاهر آن است که تسبیح خام و پخته هر دو خوب است و خام بهتر است.",
            "17": "از حضرت جعفر صادق(علیه\u200Cالسلام) روایت شده: هرکه با تسبیح تربت قبر امام حسین(علیه\u200Cالسلام) یک تسبیح بگوید، حق\u200Cتعالی برای او چهارصد حسنه بنویسد و چهارصد گناه از او محو کند و چهارصد حاجت او را برآورد و چهارصد درجه برای او بالا برد.",
            "18": "و نیز روایت شده: مستحب است رشته تسبیح کبود باشد به رنگ آسمان و از بعضی روایات استفاده می\u200Cشود که اگر زنان عدد ذکر را به انگشتان خود بشمارند افضل است، ولی احادیث فضیلت تربت به طور مطلق اکثر و اقوی است.",
            "19": "دوم:\n",
            "20": "مستحب است پس از سلام نماز واجب، «سه مرتبه» دست را تا روبروی صورت بلند کند و تا به زانو یا نزدیک زانو بازگرداند و با هر مرتبه یک «اللَّهُ أَکْبَرُ» بگوید، چنان\u200Cکه علی\u200Cبن\u200Cابراهیم و سید\u200Cابن\u200Cطاووس و ابن\u200Cبابویه به سندهای معتبر از حضرت جعفر صادق(علیه\u200Cالسلام) روایت کرده\u200Cاند:",
            "21": "مفضّل\u200Cبن\u200Cعمر از آن حضرت پرسید: به چه علت نمازگزار پس از سلام نماز سه مرتبه تکبیر می\u200Cگوید و دست بر می\u200Cدارد؟ فرمود: برای آن\u200Cکه چون حضرت رسالت پناه فتح مکه نمود، نماز ظهر را با اصحاب کنار «حَجَرالاَسوَد» خواند، چون سلام نماز را به پایان برد سه مرتبه تکبیر گفت و با هر نوبت دست برداشت، آنگاه گفت:",
            "22": "آنگاه رو به سوی اصحاب کرد و فرمود: این تکبیر و این دعا را پس از هر نماز واجب ترک نکنید چه هر که پس از سلام نماز چنین کند، شکر نعمت خدا را بر تقویت اسلام و لشکر اسلام ادا کرده است.",
            "23": "در حدیث صحیح نقل\u200Cشده: چون حضرت صادق(علیه\u200Cالسلام) از نماز فارغ می\u200Cشدند دست\u200Cها را بالای سر مبارک خود بلند می\u200Cکردند و دعا می\u200Cکردند؛\nو از حضرت باقر(علیه\u200Cالسلام) روایت شده: هر بنده\u200Cای که دست\u200Cها را به سوی خدا بردارد حق\u200Cتعالی حیا می\u200Cکند دست\u200Cهای او را خالی بازگرداند، بنابراین وقتی که دعا می\u200Cکنید دست\u200Cها را فرود نیاورید مگر آن\u200Cکه بر سر و روی خود بکشید.",
            "24": "سوم:",
            "25": "کلینی به سند معتبر از حضرت باقر(علیه\u200Cالسلام) روایت کرده: هرکه پس از نماز واجب، پیش از آن\u200Cکه پاهای خود را بگرداند «سه مرتبه» این دعا را بخواند خدا گناهان او را بیامرزد هرچند درکثرت مانند کف دریا باشند.",
            "26": "و در روایت دیگر واردشده: هرکه این استغفار را هر روز بخواند حق\u200Cتعالی چهل گناه کبیره او را بیامرزد.",
            "27": "چهارم:\n",
            "28": "کلینی به سند معتبر از حضرت صادق(علیه\u200Cالسلام) روایت کرده: این دعا را پس از هر نماز ترک نکن:",
            "29": "پنجم:\n",
            "30": "شیخ کلینی به سند معتبر از علی\u200Cبن\u200Cمهزیار روایت کرده محمدبن\u200Cابراهیم به حضرت هادی(علیه\u200Cالسلام) نوشت: ای سید من اگر مصلحت می\u200Cدانی دعایی به من بیاموز که بعد از هر نماز بخوانم تا حق\u200Cتعالی به سبب آن خیر دنیا و آخرت را برای من گرد آورد. آن حضرت در پاسخ او نوشت بگو:",
            "31": "و در بعضى از روایات این دنباله را دارد:\n",
            "32": "ششم:\n",
            "33": "کلینی و ابن\u200Cبابویه به سندهای صحیح و غیر صحیح از حضرت باقر(علیه\u200Cالسلام) و صادق(علیه\u200Cالسلام) روایت کرده\u200Cاند: کمتر چیزی که تو را پس از نماز واجب از دعا کافی و بس است این است که بگویی:",
            "34": "و در روایت ابن\u200Cبابویه است:\n",
            "35": "تا آخر دعا.\n",
            "36": "هفتم:\n",
            "37": "مستحبّ است نمازگزار چون از نماز فارغ شود بگوید:\n",
            "38": "چنان\u200Cکه در حدیث معتبر از حضرت امیرمؤمنان(علیه\u200Cالسلام) روایت\u200Cشده است: بنده باید از نماز فارغ نشود تا از خداوند بهشت را بخواهد و از دوزخ به او پناه برد و نیز بخواهد که حورالعین\u200C را به همسری او درآورد.",
            "39": "هشتم: فضیلت حمد و آیت\u200Cالکرسی و آیه\u200Cی شهادت و آیه\u200Cی ملک بعد از هر نماز\n",
            "40": "به سند موّثق از حضرت امام صادق(علیه\u200Cالسلام) روایت شده است: چون حق\u200Cتعالی فرمان داد این آیات را به زمین آورند به عرش الهی چنگ زدند و گفتند: پروردگارا، ما را به سوی اهل خطا و گناهکاران می\u200Cفرستی؟\nحق\u200Cتعالی به سوی ایشان وحی کرد به سوی زمین بروید، به عزّت و جلالم سوگند یاد می\u200Cکنم که تلاوت نکند شما را احدی از آل محمّد و شیعیان ایشان جز آن\u200Cکه نظر رحمت کنم به سوی آنان از رحمت\u200Cهای پنهان خود، هر روز هفتاد نظر، در هر نظری هفتاد حاجت او را برآورم و او را بپذیرم هرچند نافرمانی بسیار نموده باشد.",
            "41": "و طبق روایتی دیگر: هرکه این آیات را بعد از هر نماز بخواند او را در «حظیره قدس» [منظور استراحتگاه بهشت است] ساکن گردانم، با هر گناهی که داشته باشد و اگر ساکن نکنم، به سوی او نظر کنم، به نظر رحمت ویژۀ خود، در هر روز هفتاد نظر و اگر چنین نکنم، هر روز هفتاد حاجت او را برآورم که کمتر آنها آمرزیدن گناهان باشد و اگر چنین نکنم، او را از شرّ شیطان و از شرّ هر دشمنی پناه دهم و به او بر ایشان یاری رسانم و او را از وارد شدن بهشت مانع نشود مگر مرگ؛",
            "42": "و آن آیات به شرح زیر است:\n",
            "43": "«سوره فاتحه» تا آخر و «آیت\u200Cالکرسی» که تا «هُم فیها خالِدونَ» بخواند بهتر است و «آیه شهادت»، یعنی:",
            "44": "و «آیه ملک» یعنی:",
            "45": "فضیلت «آیت\u200Cالکرسی» بعد از هر نماز\n",
            "46": "به سند معتبر از حضرت امام موسی\u200Cبن\u200Cجعفر(علیه\u200Cالسلام) روایت شده است: هرکه بعد از هر نماز واجب «آیت\u200Cالکرسی» را بخواند، گزنده\u200Cای به او ضرر نرساند و در حدیث معتبر دیگر فرمود: رسول خدا(صلی\u200Cالله\u200Cعلیه\u200Cو\u200Cآله) فرمودند: یا علی بر تو باد به تلاوت نمودن «آیت\u200Cالکرسی» پس از هر نماز واجب، به درستی که بر خواندن آن محافظت نکند مگر پیغمبر یا صدّیق یا شهید؛",
            "47": "و از حضرت رسالت\u200C پناه روایت شده است: هرکه «آیت\u200Cالکرسی» را پس از هر نماز بخواند او را از وارد شدن به بهشت جز مرگ مانعی نباشد؛ و طبق روایت دیگر: هرکه «آیت\u200Cالکرسی» را بعد از هر نماز واجب بخواند نمازش پذیرفته شود و در امان خدا باشد و خداوند او را از بلاها و گناهان حفظ کند.",
            "48": "نهم: دعای شیبه هذلی",
            "49": "کلینی و ابن\u200Cبابویه و دیگران به سندهای معتبر از حضرت امام محمد\u200Cباقر(علیه\u200Cالسلام) روایت کرده\u200Cاند: شیبه هذلی به محضر حضرت رسول خدا(صلی\u200Cالله\u200Cعلیه\u200Cو\u200Cآله) آمد و عرضه داشت: یا رسول الله من پیر شده\u200Cام و به اعمالی که پیش از این خود را به آن عادت داده بودم ـ همچون نماز و روزه و حج و جهاد ـ قدرتم وفا نمی\u200Cکند، بنابراین گفتاری به من بیاموز که خداوند مرا به آن سود بخشد و انجامش برایم سبک و آسان باشد.",
            "50": "حضرت فرمودند: سخنت را بار دیگر بگو، شیبه سه مرتبه سخنش را تکرار کرد. حضرت فرمودند: درخت و کلوخی در اطراف تو نماند مگر اینکه از باب ترحّم بر تو گریست، هرگاه از نماز صبح فارغ شوی ده مرتبه بگو:",
            "51": "تا خدا به برکت این دعا تو را از کوری و دیوانگی و خوره و پیسی و پریشانی و تباهی عقل عافیت دهد.",
            "52": "شیبه گفت: یا رسول الله این برای دنیای من است، برای آخرت من چیزی بفرما، فرمودند: بعد از هر نماز بگو:",
            "53": "آنگاه حضرت فرمودند:اگر بنده بر این عمل مواظبت کند و آن را عمداً تا وقت مردن ترک نکند چون به صحرای محشر درآید هشت در بهشت برای او گشوده می\u200Cشود که از هر دری که بخواهد وارد شود و این دعای آخر به اسانید معتبر دیگر نیز وارد شده است.",
            "54": "دهم: فضیلت «تسبیحات اربعه»",
            "55": "دهم خواندن «تسبیحات اربعه» است، چنان\u200Cکه شیخ طوسی و ابن\u200Cبابویه و حمیری به سندهای صحیح از حضرت امام صادق(علیه\u200Cالسلام) روایت کرده\u200Cاند: روزی حضرت رسالت\u200C پناه به اصحاب خود فرمود: اگر آنچه از جامه\u200Cها و ظرف\u200Cها دارید جمع کنید و بر روی هم گذارید آیا به آسمان می\u200Cرسد؟ گفتند: نه یا رسول الله، فرمود: می\u200Cخواهید به شما چیزی بیاموزم که ریشه\u200Cاش در زمین و شاخه\u200Cهایش در آسمان است؟",
            "56": "گفتند: آری یا رسول الله، حضرت فرمود: پس از هر نماز سی\u200Cبار بگویید:«سُبْحانَ اللّٰهِ وَالْحَمْدُ لِلّٰهِ وَلَا إِلٰهَ إِلّا اللّٰهُ وَاللّٰهُ أَکْبَرُ » که پایه هاى این\u200Cها در زمین و شاخه\u200Cهایشان در آسمان است و از آدمى این آسیب\u200Cها را دور می\u200Cسازد: زیر آوارماندن، غرق شدن، سوختن، در چاه افتادن، دریدن درندگان، مردن به مرگ\u200Cهاى دردناک، و هربلایى را که در آن روز از آسمان فرود مى\u200Cآید و این\u200Cهایند «باقیات صالحات» که حق\u200Cتعالى در قرآن فرموده است.",
            "57": "و به سندهای صحیح دیگر از حضرت امام صادق(علیه\u200Cالسلام) روایت شده است: هرکه این تسبیحات را پس از هر نماز واجب چهل مرتبه بخواند پیش از آن\u200Cکه از جای نماز برخیزد هر حاجتی که از خداوند بخواهد روا می\u200Cگردد.",
            "58": "و به سند صحیح از حضرت صادق(علیه\u200Cالسلام) روایت شده: هرکه پس از نماز واجب سی مرتبه «سُبْحانَ اللَّهِ» بگوید، بر بدنش گناهی نماند جز آن\u200Cکه بریزد و در حدیث صحیح دیگری از آن حضرت روایت شده: ذکر کثیر که حق\u200Cتعالی در کلام مجید مدح کرده، این است که پس از هر نماز واجب سی مرتبه «سُبْحانَ اللَّهِ» بگوید؛",
            "59": "و قطب راوندی روایت کرده: حضرت امیرمؤمنان(علیه\u200Cالسلام) به براءبن\u200Cعازب فرمود: می\u200Cخواهی تو را به امری دلالت کنم که چون بجا آری به حقّ و راستی دوست خدا باشی؟ عرضه داشت آری.\nفرمود: پس از هر نماز تسبیحات اربعه را ده مرتبه بگو، چون انجام دهی هزار بلا در دنیا از تو دور شود که یکی از آن\u200Cها ارتداد در دین می\u200Cباشد و هزار درجه در آخرت برای تو ذخیره می\u200Cکنند که یکی از آن\u200Cها قرار گرفتن در جوار حضرت رسول(صلی\u200Cالله\u200Cعلیه\u200Cو\u200Cآله) است.",
            "60": "یازدهم:",
            "61": "کلینی به سند حَسن از حضرت صادق(علیه\u200Cالسلام) روایت کرده: هرکه پس از نماز واجب سه مرتبه بگوید:",
            "62": "هر حاجت که بخواهد روا مى\u200Cشود.",
            "63": "دوازدهم: فضیلت تهلیل ماثور",
            "64": "شیخ برقی به سند موثّق از امام صادق(علیه\u200Cالسلام) روایت کرده: هرکه پس از فارغ شدن از نماز پیش از آن\u200Cکه زانوهای خود را از جای خویش حرکت دهد ده مرتبه این تهلیل را بخواند حق\u200Cتعالی چهل هزار گناه او را محو می\u200Cکند و چهل هزار حسنه برای او می\u200Cنویسد و چنان است که گویا دوازده مرتبه قرآن را ختم کرده باشد و نیز فرمود: من صد مرتبه می\u200Cخوانم، ولی برای شما ده مرتبه کافی است.",
            "65": "فضیلت بسیاری برای این تهلیل وارد شده، به ویژه در تعقیب نماز صبح و شام و به هنگام طلوع و غروب آفتاب.",
            "66": "سیزدهم:",
            "67": "کلینی و ابن\u200Cبابویه و دیگران به سندهای صحیح از امام صادق(علیه\u200Cالسلام) روایت کرده\u200Cاند: جبرییل(علیه\u200Cالسلام) در زندان نزد یوسف(علیه\u200Cالسلام) آمد و گفت: پس از هر نماز بگو:",
            "68": "چهاردهم:",
            "69": "نویسنده کتاب «بلد الاَمین» از حضرت رسول(صلی\u200Cالله\u200Cعلیه\u200Cو\u200Cآله) روایت کرده هرکه بخواهد خدا در روز قیامت او را بر اعمال زشتش آگاه نسازد و پرونده گناهانش را باز نکند، باید پس از هر نماز بخواند:",
            "70": "پانزدهم:",
            "71": "کفعمی از حضرت رسالت\u200C پناه(صلی\u200Cالله\u200Cعلیه\u200Cو\u200Cآله) روایت کرده که مردی از روی بیماری و تنگدستی به آن حضرت شکایت کرد، حضرت فرمود: پس از هر نماز واجب چنین بگو:",
            "72": "در روایت دیگری فرمود: هیچ سختی برایم روی نداد مگر آن\u200Cکه جبرییل(علیه السلام) در برابرم تمثّل یافت و گفت: این دعا را بخوان؛ و در احادیث معتبر وارد شده برای وسوسه\u200Cهای درونی و قرض و پریشانی و بیماری باید این دعا را پی\u200Cدرپی خواند؛ و در بعضی روایات در ابتدای آن: «لاحَوْلَ وَ لاقُوَّةَ اِلاّ بِاللّهِ؛ هیچ نیرو و توانى نیست جز به خداى [بلندمرتبه بزرگ]» آمده است.",
            "73": "شانزدهم:",
            "74": "شیخ مفید در کتاب «مقنعه» در تعقیب هر نماز این دعا را آورده:\n",
            "75": "هفدهم: دعای مکنون و فضیلت آن",
            "76": "ابن\u200Cبابویه و شیخ طوسی و غیر ایشان به سندهای معتبر از حضرت امیرمؤمنان(علیه\u200Cالسلام) روایت کرده\u200Cاند: هرکه مایل است از دنیا بیرون رود درحالی\u200Cکه از گناهان پاک شده باشد همچون طلایی که از ناخالصی پاک می\u200Cشود و در قیامت هیچ کس از او بازخواست و دادخواهی نکند، پس از نمازهای پنج\u200Cگانه «نسبت» پروردگار را بخواند و آن خواندن دوازده مرتبه ﴿قُلْ هُوَ اللَّه أحَد﴾ است، آنگاه دست\u200Cها را به سوی آسمان بگشاید و این دعا را بخواند.",
            "77": "سپس فرمود: این از رازهای مکنون است که رسول خدا(صلی\u200Cالله\u200Cعلیه\u200Cو\u200Cآله) به من تعلیم داد و فرمود به حسن و حسین(علیهماالسلام) بیاموزم و دعا این است:",
            "78": "و در بعضى از نسخه\u200Cهای معتبر این دعا به این صورت است:",
            "79": "فضیلت سوره توحید بعد از هر نماز",
            "80": "کلینی به سند معتبر از امام صادق(علیه\u200Cالسلام) روایت کرده: هرکه به خدا و روز قیامت ایمان دارد باید پس از هر نماز واجب خواندن سوره ﴿قُلْ هُوَ اللَّه أحَد﴾ را ترک نکند، به یقین هرکه آن را بخواند خدا خیر دنیا و آخرت را برای او گرد آورد و پدر و مادرش را و هرکه از پدر و مادرش پدید آمده می\u200Cآمرزد؛",
            "81": "و در حدیث دیگری وارد شده: هرکه پس از نماز واجب ده مرتبه سوره «توحید» را بخواند حق\u200Cتعالی از حور\u200Cالعین به همسری او درآورد؛ و سید ابن طاووس از حضرت رسول(صلی\u200Cالله\u200Cعلیه\u200Cو\u200Cآله) روایت کرده: هرکه پس از هر نماز سوره «توحید» را بخواند از آسمان رحمت بر سرش فرو ریزد و آرامش بر او نازل شود و خدا به سوی او به مِهر و رحمت نظر اندازد و گناهانش را بیامرزد و هر حاجت که بخواهد برآورده نماید و در امان خدا باشد.",
            "82": "هجدهم: دعای آمرزش گناهان",
            "83": "کلینی و دیگران به سند معتبر از اهل\u200Cبیت(علیهم\u200Cالسلام) روایت کرده\u200Cاند: هرکه پس از هر نماز محاسن خود را به دست راست بگیرد و دست چپ را به جانب آسمان بگشاید و سه مرتبه بگوید:",
            "84": "بعد سه مرتبه بگوید:",
            "85": "آنگاه دست راست را از محاسن بردارد و هر دو دست را به سوی آسمان بگشاید و سه مرتبه بگوید:",
            "86": "بعد دست\u200Cها را بگرداند و پشت دست\u200Cها را به جانب آسمان کند و سه مرتبه بگوید:\n",
            "87": "آنگاه بگوید:\n",
            "88": "پس از آن حضرت فرمود: هرکه این دعا را بخواند، خدا همه گناهان او را بیامرزد و از او خشنود گردد و به جز جنّ و انس همه\u200Cی آفریدگان برای او تا هنگام مرگ استغفار کنند.\n",
            "89": "نوزدهم:",
            "90": "شیخ مفید در کتاب «مجالس» از محمّدبن\u200Cحنفیه روایت کرده: روزی پدرم حضرت امیرمؤمنان(علیه\u200Cالسلام) کعبه را طواف می\u200Cکرد، ناگاه مردی را دید که به پرده\u200Cهای کعبه چنگ زده و این دعا را می\u200Cخواند، به او فرمود: این است دعای تو؟ گفت: آری مگر شنیدی؟ حضرت فرمود: آری شنیدم.\nفرمود: پس این دعا را پس از هر نماز بخوان، به خدا سوگند هر مؤمنی این دعا را پس از هر نماز بخواند بی\u200Cتردید حق\u200Cتعالی گناهان او را می\u200Cآمرزد هرچند به اندازه\u200Cی ستارگان آسمان و قطره\u200Cهای باران و ریگ\u200Cهای زمین و ذرّه\u200Cهای خاک باشد.",
            "91": "بعد حضرت امیر(علیه\u200Cالسلام) گفت: من این دعا را می\u200Cدانم و حق\u200Cتعالی واسع العطایا (دارای بخشش گسترده) و کریم است، آن مرد گفت: یا امیر\u200Cالمؤمنین راست گفتی و بالاتر از هر دانایی داناتری است و آن مرد حضرت خضر بود؛ و کفعمی نیز این دعا را در کتاب «بلد الاَمین» روایت کرده و دعا این است:",
            "92": "بیستم:",
            "93": "دیلمی در کتاب «اَعلام الدّین» از ابن\u200Cعبّاس روایت کرده: حضرت رسول(صلی\u200Cالله\u200Cعلیه\u200Cو\u200Cآله) فرمود: هرکه سه مرتبه این آیات را پس از نماز مغرب بخواند آنچه را از ثواب در روز گذشته از او فوت شده دریابد و نمازش پذیرفته شود و اگر بعد از هر نماز واجب و مستحبّ بخواند به عدد ستارگان آسمان و قطرات باران و برگ درختان و ذرّات خاک زمین برایش حسنات نوشته می\u200Cشود و چون بمیرد در ازای هر حسنه ده حسنه در قبر به او داده می\u200Cشود. این است آیات:",
            "94": "بیست ویکم: دعای طول عمر",
            "96": "سیدابن\u200Cطاووس به سند معتبر از جمیل بن درّاج روایت کرده: مردی خدمت امام صادق(علیه\u200Cالسلام) آمد و گفت: ای مولای من سنّ و سالم بالا رفته و خویشانم مرده\u200Cاند و مونسی ندارم، می\u200Cترسم مرا هم مرگ دریابد.",
            "97": "حضرت فرمود: برادران مؤمن صالح برای اُنس گرفتن از نزدیکان بهترند و اگر طولانی شدن عمر خود و خویشان و دوستان را خواهی این دعا را پس از هر نماز بخوان:",
            "98": "و اگر خواهی یک\u200Cیک از دوستان خود را نام ببر و بگو: «وَ لا فی فُلانٍ وَ لا فی فُلانٍ» راوی گفت: چون بر این دعا مداومت کردم، چندان عمر یافته\u200Cام که از زندگانی ملول و خسته شده\u200Cام و این دعا بسیار معتبر است؛ و در تمام کتاب\u200Cهای دعا نقل\u200C شده."





        }
    }
}