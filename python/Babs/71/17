{
    "17": {
        "number":17 ,
        "bab": 71,
        "title": "فضیلت خواندن حمد و آیت\u200Cالکرسی و آیه\u200Cی شهادت و ملک بعد از هر نماز",
        "arabic": {
            "1": "﴿شَهِدَ اللّٰهُ أَنَّهُ لاٰ إِلٰهَ إِلاّٰ هُوَ وَ الْمَلاٰئِكَةُ وَ أُولُوا الْعِلْمِ قٰائِماً بِالْقِسْطِ لاٰ إِلٰهَ إِلاّٰ هُوَ الْعَزِيزُ الْحَكِيمُ . إِنَّ الدِّينَ عِنْدَ اللّٰهِ الْإِسْلاٰمُ وَ مَا اخْتَلَفَ الَّذِينَ أُوتُوا الْكِتٰابَ إِلاّٰ مِنْ بَعْدِ مٰا جٰاءَهُمُ الْعِلْمُ بَغْياً بَيْنَهُمْ وَ مَنْ يَكْفُرْ بِآيٰاتِ اللّٰهِ فَإِنَّ اللّٰهَ سَرِيعُ الْحِسٰابِ﴾\n",
            "2": "﴿قُلِ اللّٰهُمَّ مٰالِكَ الْمُلْكِ تُؤْتِي الْمُلْكَ مَنْ تَشٰاءُ وَ تَنْزِعُ الْمُلْكَ مِمَّنْ تَشٰاءُ وَ تُعِزُّ مَنْ تَشٰاءُ وَ تُذِلُّ مَنْ تَشٰاءُ بِيَدِكَ الْخَيْرُ إِنَّكَ عَلىٰ كُلِّ شَيْءٍ قَدِيرٌ تُولِجُ اللَّيْلَ فِي النَّهٰارِ وَ تُولِجُ النَّهٰارَ فِي اللَّيْلِ وَ تُخْرِجُ الْحَيَّ مِنَ الْمَيِّتِ وَ تُخْرِجُ الْمَيِّتَ مِنَ الْحَيِّ وَ تَرْزُقُ مَنْ تَشٰاءُ بِغَيْرِ حِسٰابٍ﴾"

        },
        "farsi": {
            "1": "خداوند درحالی\u200Cکه [به کارگردانی در همۀ امورِ هستی] قائم به عدالت است، [با زبانِ وحی و نظام استوار آفرینش و وحدتِ حاکمیت در خلقت] گواهی می\u200Cدهد که هیچ معبودی جز او نیست و فرشتگان و دانشمندان نیز [گواهی می\u200Cدهند که] جز او معبودی وجود ندارد، [معبودی] که توانای شکست\u200Cناپذیر و حکیم است\u200C؛ مسلّماً دین نزد خدا فقط اسلام است [ اسلامی که در قرآن تجلی دارد]، اهل کتاب [چه یهود چه نصاری، دربارۀ آن] به نزاع و کشمکش برنخاستند مگر پس از آن\u200Cکه [به\u200Cوسیلۀ تورات و انجیل دربارۀ حق\u200C بودنش] به آگاهی و یقین رسیده بودند، سبب [این نزاع و کشمکش که مانع پذیرفتن اسلام از سوی آنان شد] خوی تجاوزگری، حسد و فساد بین خودشان بود. آنان\u200Cکه منکر آیات حق شوند [محکوم به محاکمه در قیامتند؛] خداوند حسابرسی سریع است.",
            "2": "[در مقام دعا] بگو: خدایا! ای مالک و فرمانروای همۀ موجودات! هرکه را بخواهی حکومت می\u200Cبخشی و از هرکه بخواهی حکومتِ [داده\u200Cشده] را می\u200Cستانی و هرکه را بخواهی عزّت می\u200Cدهی و هرکه را بخواهی خوار و بی\u200Cمقدار می\u200Cکنی، هر خیری به دست توست، مسلّماً تو بر هر کاری توانایی\u200C؛ شب را در روز و روز را در شب فرومی\u200Cبری و زنده را از مرده و مرده را از زنده بیرون می\u200Cآوری و هرکه را اراده کنی بی\u200Cحساب روزی می\u200Cدهی."

        },
        "tozih": {
            "1": "به سند موّثق از حضرت امام صادق(علیه\u200Cالسلام) روایت شده است: چون حق\u200Cتعالی فرمان داد این آیات را به زمین آورند به عرش الهی چنگ زدند و گفتند: پروردگارا، ما را به سوی اهل خطا و گناهکاران می\u200Cفرستی؟\nحق\u200Cتعالی به سوی ایشان وحی کرد به سوی زمین بروید، به عزّت و جلالم سوگند یاد می\u200Cکنم که تلاوت نکند شما را احدی از آل محمّد و شیعیان ایشان جز آن\u200Cکه نظر رحمت کنم به سوی آنان از رحمت\u200Cهای پنهان خود، هر روز هفتاد نظر، در هر نظری هفتاد حاجت او را برآورم و او را بپذیرم هرچند نافرمانی بسیار نموده باشد.",
            "2": "و طبق روایتی دیگر: هرکه این آیات را بعد از هر نماز بخواند او را در «حظیره قدس» [منظور استراحتگاه بهشت است] ساکن گردانم، با هر گناهی که داشته باشد و اگر ساکن نکنم، به سوی او نظر کنم، به نظر رحمت ویژۀ خود، در هر روز هفتاد نظر و اگر چنین نکنم، هر روز هفتاد حاجت او را برآورم که کمتر آنها آمرزیدن گناهان باشد و اگر چنین نکنم، او را از شرّ شیطان و از شرّ هر دشمنی پناه دهم و به او بر ایشان یاری رسانم و او را از وارد شدن بهشت مانع نشود مگر مرگ؛",
            "3": "و آن آیات به شرح زیر است:",
            "4": "«سوره فاتحه» تا آخر و «آیت\u200Cالکرسی» که تا «هُم فیها خالِدونَ» بخواند بهتر است و «آیه شهادت»، یعنی:",
            "5": "و «آیه ملک» یعنی:",
            "6": "فضیلت «آیت\u200Cالکرسی» بعد از هر نماز",
            "7": "به سند معتبر از حضرت امام موسی\u200Cبن\u200Cجعفر(علیه\u200Cالسلام) روایت شده است: هرکه بعد از هر نماز واجب «آیت\u200Cالکرسی» را بخواند، گزنده\u200Cای به او ضرر نرساند و در حدیث معتبر دیگر فرمود: رسول خدا(صلی\u200Cالله\u200Cعلیه\u200Cو\u200Cآله) فرمودند: یا علی بر تو باد به تلاوت نمودن «آیت\u200Cالکرسی» پس از هر نماز واجب، به درستی که بر خواندن آن محافظت نکند مگر پیغمبر یا صدّیق یا شهید؛",
            "8": "و از حضرت رسالت\u200Cپناه روایت شده است: هرکه «آیت\u200Cالکرسی» را پس از هر نماز بخواند او را از وارد شدن به بهشت جز مرگ مانعی نباشد؛ و طبق روایت دیگر: هرکه «آیت\u200Cالکرسی» را بعد از هر نماز واجب بخواند نمازش پذیرفته شود و در امان خدا باشد و خداوند او را از بلاها و گناهان حفظ کند."

        }
    }
}