{
    "34": {
        "number":34 ,
        "bab": 71,
        "title": "فضیلت و کیفیت سجده شکر",
        "arabic": {
            "1": "يَا رَبَّ الْأَرْبابِ، وَيَا مَلِكَ الْمُلُوكِ، وَيَا سَيِّدَ السَّاداتِ، وَيَا جَبَّارَ الْجَبابِرَةِ، وَيَا إِلٰهَ الْآلِهَةِ، صَلِّ عَلَىٰ مُحَمَّدٍ وَآلِ مُحَمَّدٍ،",
            "2": "فَاِنّى عَبْدُكَ، ناصِيَتى فى قَبْضَتِكَ\n",
            "3": "سُبْحانَكَ اللّٰهُمَّ أَنْتَ رَبِّي حَقّاً حَقّاً، سَجَدْتُ لَكَ يَا رَبِّ تَعَبُّداً وَرِقّاً، اللّٰهُمَّ إِنَّ عَمَلِي ضَعِيفٌ فَضاعِفْهُ لِي، اللّٰهُمَّ قِنِي عَذابَكَ يَوْمَ تَبْعَثُ عِبادَكَ، وَتُبْ عَلَيَّ إِنَّكَ أَنْتَ التَّوَّابُ الرَّحِيمُ .\n",
            "4": "أَعُوذُ بِكَ مِنْ نَارٍ حَرُّها لَايُطْفَىٰ، وَأَعُوذُ بِكَ مِنْ نارٍ جَدِيدُها لَايَُبْلىٰ، وَأَعُوذُ بِكَ مِنْ نارٍ عَطْشانُها لَايُرْوىٰ، وَأَعُوذُ بِكَ مِنْ نارٍ مَسْلُوبُها لَا يُكْسَىٰ .",
            "5": "اللّٰهُمَّ مَغْفِرَتُكَ أَوْسَعُ مِنْ ذُنُوبِي، وَرَحْمَتُكَ أَرْجَىٰ عِنْدِي مِنْ عَمَلِي، فَاغْفِرْ لِي ذُنُوبِي يَا حَيّاً لَايَمُوتُ .\n",
            "6": "يَا مُذِلَّ كُلِّ جَبَّارٍ، يَا مُعِزَّ كُلِّ ذَلِيلٍ، قَدْ وَحَقِّكَ بَلَغَ مَجْهُودِي، فَصَلِّ عَلَىٰ مُحَمَّدٍ وَآلِ مُحَمَّدٍ، وَفَرِّجْ عَنِّي .\n",
            "7": "يَا رَبِّ مَاذا عَلَيْكَ أَنْ تُرْضِيَ عَنِّي كُلَّ مَنْ كانَ لَهُ عِنْدِي تَبِعَةٌ، وَأَنْ تَغْفِرَ لِي ذُ نُوبِي، وَأَنْ تُدْخِلَنِي الْجَنَّةَ بِرَحْمَتِكَ، فَإِنَّمَا عَفْوُكَ عَنِ الظَّالِمِينَ، وَأَنَا مِنَ الظَّالِمِينَ، فَلْتَسَعْنِي رَحْمَتُكَ يَا أَرْحَمَ الرَّاحِمِينَ .\n",
            "8": "اللّٰهُمَّ رَبَّ الْفَجْرِ وَاللَّيَالِي الْعَشْرِ، وَالشَّفْعِ وَالْوَتْرِ، وَاللَّيْلِ إِذا يَسْرِ، وَرَبَّ كُلِّ شَيْءٍ، وَ إِلٰهَ كُلِّ شَيْءٍ، وَخَالِقَ كُلِّ شَيْءٍ، وَمَلِكَ [وَمَلِيكَ] كُلِّ شَيْءٍ، صَلِّ عَلَىٰ مُحَمَّدٍ وَآلِهِ، وَافْعَلْ بِي وَبِفُلانٍ وَفُلانٍ مَا أَنْتَ أَهْلُهُ، وَلَا تَفْعَلْ بِنَا مَا نَحْنُ أَهْلُهُ، فَإِنَّكَ أَهْلُ التَّقْوَىٰ وَأَهْلُ الْمَغْفِرَةِ .\n",
            "9": "اللّٰهُمَّ لَكَ الْحَمْدُ، لَاإِلٰهَ إِلّا أَنْتَ، عَالِمُ الْغَيْبِ وَالشَّهادَةِ، الرَّحْمٰنُ الرَّحِيمُ . اللّٰهُمَّ أَذْهِبْ عَنِّي الْهَمَّ، وَالْحَزَنَ، وَالْغِيَرَ، وَالْفِتَنَ، مَا ظَهَرَ مِنْها وَمَا بَطَنَ .\n",
            "10": ""

        },
        "farsi": {
            "1": "ای پروردگار پرورندگان و ای پادشاه پادشاهان و ای سرور سروران و ای توانمند توانمندان و ای معبود معبودان، درود فرست بر محمّد و خاندان محمّد",
            "2": "من بنده توأم، اختیارم در دست قدرت توست.\n",
            "3": "منزّهی تو، خدایا تو پروردگار منی، به راستی از روی بندگی و بردگی برای تو سجده کردم، ای پروردگارم؛ خدایا، به درستی که عمل من کم است بر آن بیفزای، خدایا مرا از عذابت نگاه دار، روزی که بندگانت را برانگیزی و توبه\u200Cام را بپذیر زیرا تو بسیار توبه\u200Cپذیر و مهربانی.\n",
            "4": "به تو پناه می\u200Cآورم از آتشی که حرارتش فرو نمی\u200Cنشیند و به تو پناه می\u200Cآورم از آتشی که تازه\u200Cاش کهنه نمی\u200Cگردد و به تو پناه می\u200Cآورم از آتشی که تشنه\u200Cاش سیراب نشود و به تو پناه می\u200Cآورم از آتشی که برهنه\u200Cاش پوشیده نگردد.",
            "5": "خدایا آمرزشت از گناهان من گسترده\u200Cتر و مهرت بر من از عملم امیدبخش\u200Cتر است، گناهان مرا بیامرز، ای زنده\u200Cای که هرگز نمی\u200Cمیرد.\n",
            "6": "ای خوارکننده\u200Cی هر سرکش، ای عزّت\u200Cبخش هر خوار، به حقّت سوگند تابم و توانم سرآمد، پس بر محمّد و خاندان محمّد درود فرست و مشکل مرا بگشای.\n",
            "7": "ای پروردگارم، تو را چه می\u200Cشود که از من خشنود کنی هرکه را از او نزد من حقّی است و این\u200Cکه گناهانم را بیامرزی و به رحمتت مرا وارد بهشت گردانی، جز این نیست که گذشت تو از ستمکاران است و من از ستمکارانم، پس مرا به مهرت فراگیر، ای مهربان\u200Cترین مهربانان.\n",
            "8": "ای پروردگار سپیده\u200Cدم و شب\u200Cهای ده\u200Cگانه و پروردگار جفت و تک و شب هنگامی که می\u200Cگذرد و پروردگار هر چیز و معبود هر چیز و آفریننده\u200Cی هر چیز و پادشاه هر چیز، بر محمّد و خاندانش درود فرست و با من و فلان و فلان آنچه شایسته آنی انجام ده و نسبت به ما آنچه سزاوار آن هستیم انجام مده، به درستی که تو اهل تقوا و آمرزشی.\n",
            "9": "خدایا تو را ستایش، معبودی جز تو نیست، دانای نهان و آشکار، بخشنده و مهربان، خدایا اندوه درون و غم و دگرگونی\u200Cها و فتنه\u200Cها آنچه آشکار شد و آنچه نهان گشت را از من برطرف کن.\n",
            "10": ""

        },
        "tozih": {
            "1": "چون از تعقیب نماز فارغ شدی، سجده\u200Cی شکر بجا آر و اتفاق علمای شیعه بر آن است که سجده\u200Cی شکر در وقت تازه شدن نعمتی یا دفع بلایی مستحبّ است و بهترین آن پس از نماز است برای شکر بر توفیق ادای نماز.",
            "2": "به سند معتبر از حضرت باقر(علیه\u200Cالسلام) روایت شده: پدرم امام زین العابدین(علیه\u200Cالسلام) هیچ نعمتی را از خدا یاد نکرد مگر آن\u200Cکه به شکرانه\u200Cی آن سجده بجا آورد و هیچ آیه\u200Cای از قرآن نخواند که در آن سجده باشد، مگر آن\u200Cکه سجده کرد و خدا شرّی را که از آن می\u200Cترسید از او دفع نکرد مگر آن\u200Cکه سجده کرد و از هر نماز واجبی که فارغ می\u200Cشد، پس از آن سجده بجا می\u200Cآورد و هرگاه اصلاح نمودن میان دو نفر را توفیق می\u200Cیافت، به خاطر شکر آن سجده می\u200Cکرد، در تمام مواضع سجود آن حضرت اثر سجده نمایان بود، به این خاطر به آن حضرت سجّاد می\u200Cگفتند.",
            "3": "و نیز به سند صحیح از حضرت صادق(علیه\u200Cالسلام) روایت شده: هر مؤمنی در غیر نماز، برای شکر نعمتی برای خدا سجده کند حق\u200Cتعالی برای او ده حسنه می\u200Cنویسد و ده سیئه را از او محو می\u200Cکند و ده درجه برای او در بهشت بلند می\u200Cگرداند.",
            "4": "و به سندهای معتبر بسیار از آن حضرت روایت شده: نزدیک\u200Cترین حالات بنده به خدا، حالت سجده همراه با گریه است.",
            "5": "در حدیث صحیح دیگری فرمود: سجده\u200Cی شکر بر هر مسلمانی واجب است، نماز خود را با آن تمام کن و پروردگارت را به وسیله\u200Cی آن خشنود نما و فرشتگان را از خود به شگفتی انداز.",
            "6": "به درستی که بنده هرگاه نماز بجا آورد و پس از آن سجده شکر کند، پروردگار جهانیان بین او و فرشتگان پرده را بگشاید و بگوید: ای فرشتگان من، به سوی بنده من نظر کنید که فریضه\u200Cی مرا بجا آورد و عهد مرا کامل کرد، پس در پیشگاه من به خاطر آنچه بر او لطف کرده\u200Cام سجده کرد، ای فرشتگان من، به او چه پاداشی باید داد؟ پاسخ می\u200Cدهند: رحمتت را. می\u200Cپرسد: دیگر چه؟ می\u200Cگویند: بهشت، باز می\u200Cفرماید: دیگر چه؟ می\u200Cگویند: کفایت کارهای مهمّ او و برآوردن حاجاتش.",
            "7": "پس حق\u200Cتعالی مکرّر می\u200Cپرسد و فرشتگان پاسخ می\u200Cدهند تا آن\u200Cکه فرشتگان می\u200Cگویند: پروردگارا، دیگر چیزی نمی\u200Cدانیم، آنگاه خدای کریم می\u200Cفرماید: من از او قدردانی می\u200Cکنم چنان\u200Cکه او مرا شکر کرد و به فضل خود به سوی او رو می\u200Cکنم و رحمت عظیم خود را در قیامت به او می\u200Cنمایانم!",
            "8": "به سند صحیح از حضرت صادق(علیه\u200Cالسلام) روایت شده: خدای عالمیان، ابراهیم را برای آن خلیل خود گردانید که بسیار بر زمین سجده می\u200Cکرد.",
            "9": "و در حدیث معتبر دیگری فرمود: چون نعمتی از نعمت\u200Cهای خدا را به یاد آوری و در جایی باشی که کسی از مخالفان تو را نبیند، چهره\u200Cی خود را به نیت سجده بر زمین گذار و اگر در جایی باشی که مخالفان حاضر باشند و نتوانی سجده کنی، دست بر پایین شکم خود گذار و برای تواضع و فروتنی نسبت به خدا به حالت رکوع درآ و دست بر شکم گذاشتن به خاطر آن است که مخالفان گمان کنند دردی در شکم تو پیدا شده.",
            "10": "در روایات متعددی وارد شده حق\u200Cتعالی به موسی خطاب کرد: می\u200Cدانی تو را برای چه برگزیدم و از میان آفریدگان تنها تو را کلیم خود کردم؟ موسی گفت: پروردگارا نمی\u200Cدانم، خدا فرمود: برای آن\u200Cکه بر احوال بندگان توجّه کردم، در میان ایشان کسی را ندیدم که در پیشگاه من بیش از تو فروتنی و خاکساری آورد، چون تو از نماز فارغ می\u200Cشوی دو طرف چهره\u200Cات را بر خاک می\u200Cگذاری.\n",
            "11": "به سند موثّق از حضرت رضا(علیه\u200Cالسلام) روایت شده: سجده پس از فراغت از نماز واجب، شکر خدا است بر این\u200Cکه بنده خود را بر ادا کردن واجب توفیق داده و کمتر چیزی که باید در این سجده گفته شود، این است که سه مرتبه بگوید:«شُکْراً لِلّٰهِ» راوی پرسید:«شُکْراً لِلّٰهِ» چه معنایی دارد؟",
            "12": "حضرت فرمود: معنایش این است که این سجده از سوی من برای شکر و سپاس خدا است بر این\u200Cکه به من توفیق داد به خدمتش برخاستم و واجب او را ادا کردم و شکر خدا موجب فزونی نعمت و توفیق طاعت است و اگر در نماز کوتاهی و تقصیری مانده باشد که به نافله\u200Cها جبران نگشته به وسیله این سجده جبران می\u200Cشود.",
            "13": "و اما کیفیت این سجده مشروط به شرطی نیست؛ به هر شکلی که صورت گیرد صحیح است و احوط آن است که بر زمین انجام گیرد و اگر بتواند باید مانند سجده نماز بر هفت عضو سجده کند و پیشانی را بر آنچه سجده نماز بر آن صحیح است بگذارد.",
            "14": "و بهتر آن است که بر خلاف سجده\u200Cی نماز دست\u200Cها را بر زمین بخواباند و شکم را به زمین برساند و مستحبّ است اول پیشانی را بر زمین گذارد، سپس طرف راست صورت را، آنگاه جانب چپ را و دوباره پیشانی را بر زمین گذارد. به همین خاطر این حالت را «دو سجده\u200Cی شکر» می\u200Cگویند؛ و ظاهراً بدون گفتن ذکر هم صورت می\u200Cگیرد و مستحبّ است که در این سجده ذکر بگوید و بهتر آن است که ذکرها و دعاهایی را که در چند سطر بعد ذکر خواهد شد بخواند و مستحبّ است این سجده را طول دهد.",
            "15": "سجده\u200Cی امام موسی\u200Cکاظم(علیه\u200Cالسلام) و بعضی از اصحاب آن حضرت\n",
            "16": "چنان\u200Cکه روایت شده: حضرت موسی بن جعفر(علیه\u200Cالسلام) پس از طلوع صبح سجده می\u200Cنمود تا هنگام ظهر شرعی و بعد از عصر تا هنگام شام و در حدیث دیگری وارد شده آن حضرت بیشتر از ده سال هر روز پس از طلوع خورشید تا هنگام ظهر شرعی در سجده بودند.",
            "17": "و به سند صحیح روایت شده حضرت رضا(علیه\u200Cالسلام) به اندازه\u200Cای در سجود می\u200Cماند که سنگ\u200Cریزه مسجد از عرق ایشان تر می\u200Cشد و آن حضرت دو طرف صورت خود را بر زمین مسجد می\u200Cچسباندند.",
            "18": "در کتاب رجال کشّی آمده است که فضل\u200Cبن\u200Cشاذان نزد ابن عُمَیر آمد در حالی\u200Cکه در سجده بود و سجده را بسیار طول داد، چون سر برداشت و درباره طول سجده\u200Cاش سخن به میان آمد گفت: اگر سجده جمیل\u200Cبن\u200Cدرّاج را می\u200Cدیدی، سجده مرا طولانی نمی\u200Cشمردی و نیز گفت: روزی نزد جمیل رفتم، او سجده را بسیار طول داد، چون سر برداشت گفتم: سجده را طول دادید؟ گفت: اگر طول سجده معروف\u200Cبن\u200Cخرَّبوذ را می\u200Cدیدی، سجده مرا آسان می\u200Cشمردی.",
            "19": "و نیز از فضل\u200Cبن\u200Cشاذان روایت کرده حسن\u200C بن\u200C علی بن فضّال برای عبادت به صحرا می\u200Cرفت، سجده را به اندازه\u200Cای طول می\u200Cداد که پرندگان بر پشتش می\u200Cنشستند به گمان این که جامهٔ افتاده\u200Cای است و حیوانات وحشی در اطراف او می\u200Cچریدند و از او نمی\u200Cهراسیدند.",
            "20": "و نیز روایت کرده، علی بن مهزیار به هنگام طلوع خورشید به سجده می\u200Cرفت و سر برنمی\u200Cداشت تا برای هزار نفر از برادران خود دعا می\u200Cکرد همانند آنچه که برای خود دعا کرده بود و از کثرت طول سجده بر پیشانی او به مانند زانوی شتر، پینه بود! و نیز روایت کرده ابن عُمَیر، پس از نماز صبح سر به سجده شکر می\u200Cگذاشت و بر نمی\u200Cداشت مگر هنگام ظهر.",
            "21": "بهتر این است که سجده شکر پس از پایان تعقیبات و پیش از انجام نوافل باشد و بیشتر اصحاب گفته\u200Cاند: در نماز مغرب پس از نوافل انجام گیرد و بعضی زمان انجام آن را پیش از نوافل گفته\u200Cاند و ظاهراً هر دو وقت خوب است ولی پیش از نوافل بجا آوردن بهتر است، چنان\u200Cکه حِمیری از حضرت صاحب الزمان روایت کرده و اگر هر دو را عمل کند، شاید بهتر باشد.",
            "22": "دعاهای سجده شکر\n",
            "23": "اما دعاهاى این سجده بسیار است و آسان\u200Cترین آن\u200Cها این چند مورد است.",
            "24": "اول:\n",
            "25": "به سند معتبر از حضرت رضا(علیه\u200Cالسلام) روایت شده: اگر می\u200Cخواهی صد مرتبه«شُکْراً شُکْراً» بگو و اگر می\u200Cخواهی صد مرتبه «عَفْواً عَفْواً».\n",
            "26": "در «عیون اَخبار الرضا» از رجاء بن ابی الضّحاک روایت کرده که حضرت رضا(علیه\u200Cالسلام) در راه خراسان هرگاه از تعقیب نماز ظهر فارغ می\u200Cشدند، صد مرتبه در سجده می\u200Cگفتند: «شُکْراً لِلّٰهِ» و چون از تعقیب نماز عصر فارغ می\u200Cشدند، صد مرتبه در سجده می\u200Cگفتند:«حَمْداً لِلّٰهِ»\n",
            "27": "دوم:\n",
            "28": "شیخ کلینی به سند معتبر از حضرت صادق(علیه\u200Cالسلام) روایت کرده نزدیک\u200Cترین احوال بنده به خدای تعالی هنگامی است که در سجده باشد و خدای خود را بخواند. چون به سجده روی بگو:\n",
            "29": "سپس حاجت خود را بخواه. آنگاه بگو:\n",
            "30": "بعد هر دعایی را که خواهی داشته باش که خدا بخشنده است و برآوردن هیچ حاجتی برای او دشوار نیست.",
            "31": "سوم:\n",
            "32": "کلینی به سند موثّق از حضرت صادق(علیه\u200Cالسلام) روایت کرده: پدرم را شبی در مسجد به حال سجده دیدم، شنیدم می\u200Cگریست و این دعا را می\u200Cخواند:",
            "33": "چهارم:\n",
            "34": "کلینی به سند معتبر روایت کرده: حضرت امام موسی\u200Cبن\u200Cجعفر(علیه\u200Cالسلام) این دعا را در سجده می\u200Cخواند:",
            "35": "پنجم:\n",
            "36": "کلینی به سند معتبر روایت کرده: مردی به حضرت صادق(علیه\u200Cالسلام) شکایت کرد: امّ ولدی [اُمِّ ولد به کنیزانی گفته می\u200Cشد که از مالکان خود دارای فرزندی\u200Cمی\u200Cشدند] دارم که علیل است، فرمود: پس از هر نماز واجب در سجده شکر بگوید: «یَا رَؤُوفُ یَا رَحِیمُ یَا رَبِّ یَا سَیِّدِی؛ ای بنده نواز، ای مهربان، ای پروردگار، ای آقای من» آنگاه حاجت خود را بخواهد.",
            "37": "ششم:\n",
            "38": "در بسیاری از روایات معتبر نقل\u200Cشده امام صادق(علیه\u200Cالسلام) و امام کاظم(علیه\u200Cالسلام) در سجده شکر بسیار می\u200Cگفتند: «أَسْأَلُکَ الرَّاحَةَ عِنْدَ الْمَوْتِ، وَ الْعَفْوَ عِنْدَ الْحِسابِ؛ از تو خواهم آسودگی هنگام مرگ و گذشت هنگام حساب».\n",
            "39": "هفتم:\n",
            "40": "به سند صحیح از حضرت صادق(علیه\u200Cالسلام) روایت شده در سجده می\u200Cگفتند:«سَجَدَ وَجْهِیَ اللَّئِیمُ لِوَجْهِ رَبِّیَ الْکَرِیمِ؛ سجده کند روی پست من برای خاطر پروردگار بزرگوار».",
            "41": "هشتم",
            "42": "در بعضی از کتب معتبر از امیرمؤمنان(علیه\u200Cالسلام) روایت شده بهترین سخنان نزد حق\u200Cتعالی، آن است که بنده در سجده سه مرتبه بگوید: «إِنِّی ظَلَمْتُ نَفْسِی فَاغْفِرْ لِی؛ من به خویشتن ستم کردم، پس بیامرزم».\n",
            "43": "نهم:\n",
            "44": "در «جعفریات» به سند صحیح از حضرت امام صادق(علیه\u200Cالسلام) روایت کرده: حضرت رسول(صلى\u200Cاللّه\u200Cعلیه\u200Cو\u200Cآله) وقتى سر به سجده می\u200Cگذاشت این دعا را می\u200Cخواند:\n",
            "45": "دهم:\n",
            "46": "قطب راوندی از حضرت صادق(علیه\u200Cالسلام) روایت کرده: هرگاه بر تو سختی و اندوهی دست دهد و به نهایت دشواری برسد، بر زمین سجده کن و بگو:\n",
            "47": "در کتاب «عُدة الداعی» از آن حضرت روایت کرده: هرگاه به مردی حادثه\u200Cای یا پیش\u200Cآمد سختی یا اندوه شدیدی یا غمی سنگین برسد، زانوها و دست\u200Cهای خود را تا مرفق برهنه کند و به زمین بچسباند و سینه خود را نیز به زمین برساند و حاجت خود را درخواست کند.\n",
            "48": "یازدهم:\n",
            "49": "ابن بابویه به سند معتبر از حضرت صادق(علیه\u200Cالسلام) روایت کرده: هرگاه بنده در سجده سه مرتبه بگوید:«یَا اللّٰهُ یَا رَبّاهُ یَا سَیِّداهُ» خدای کریم در پاسخ او گوید:«لَبَّیْکَ»؛ بنده من، حاجت خود را بخواه. در «مکارم الاخلاق» روایت کرده: هرکه در سجده بگوید:«یا رَبّاهُ یا سَیِّداهُ» آن\u200Cقدر که نفس قطع شود، حق\u200Cتعالی فرماید: حاجت خود را بخواه.\n",
            "50": "دوازدهم:\n",
            "51": "در کتاب «مکارم الاخلاق» از امام صادق(علیه\u200Cالسلام) روایت کرده حضرت رسول(صلی\u200Cالله\u200Cعلیه\u200Cوآله) به مردی رسید که در حال سجده بود و می\u200Cگفت:\n",
            "52": "حضرت فرمود: سر از سجده بردار که دعایت مستجاب شد، به درستی که دعای پیامبری را خواندی که در زمان قوم عاد بود.\n",
            "53": "نویسنده گوید: ما در «مفاتیح» در ضمن اعمال «مسجد کوفه» و «مسجد زید» ، بعضى دعاها را نقل کردیم که در سجده خوانده می\u200Cشود.\n",
            "54": "دعا برای برادران مؤمن در سجده\n",
            "55": "و شیخ طوسی در کتاب «مصباح المتهجّد» در ذکر سجده شکر فرمود: مستحبّ است برای برادران خود، در سجده دعا کنی و بگویی:\n",
            "56": "چون سر از سجده برداشتی، دست خود را بر موضع سجود خود می\u200Cمالی و از طرف چپ صورت، به صورت می\u200Cکشی، آنگاه به پیشانی سپس سه مرتبه به جانب راست و در هر مرتبه بگو:\n",
            "57": ""

        }
    }
}