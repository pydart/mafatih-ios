{
    "36": {
        "number": 36,
        "bab": 1,
        "title": "فضیلت شب و روز جمعه",
        "arabic": {
            "1": ""
        },
        "farsi": {
            "1": ""
        },
        "tozih": {
            "1": "آگاه باش که شب و روز جمعه از سایر شب\u200Cها و روزها به صفت بلندی مقام و شرافت و نام\u200Cآوری کاملاً متمایز است.\n\nاز رسول خدا(صلی\u200Cالله\u200Cعلیه\u200Cوآله) روایت شده: که شب و روز جمعه بیست\u200Cوچهار ساعت است و حق\u200Cتعالی در هر ساعت آن ششصد هزار تن را از دوزخ آزاد می\u200Cکند؛\n\nو از امام صادق(علیه\u200Cالسلام) وارد شده: که هرکه مابین ظهر روز پنجشنبه تا ظهر روز جمعه از دنیا برود، خداوند او را از فشار قبر پناه دهد؛\n\nو نیز از آن حضرت روایت شده که برای جمعه حق و حرمتی بسیار است، مبادا حرمت آن را ضایع گردانی و در انجام عبادات حق\u200Cتعالی و تقرب جستن به\u200Cسوی خداوند با انجام کارهای شایسته و ترک همه محرّمات الهی در آن روز کوتاهی نمایی؛ زیرا خدا ثواب طاعات را در این روز دوچندان می\u200Cسازد و گناهان را محو می\u200Cنماید و درجات اهل ایمان را در دو جهان بلند می\u200Cگرداند.\n\nشب جمعه در فضیلت مانند روز است، پس اگر می\u200Cتوانی شب جمعه را تا صبح به نماز و دعا زنده بدار، به\u200Cراستی که خداوند در شب جمعه برای کرامت اهل ایمان، فرشتگان را به آسمان اوّل می\u200Cفرستد تا بر حسنات ایشان بیفزایند و گناهانشان را محو کنند و حق\u200Cتعالی عطایش گسترده و بسیار کریم است؛\n\nو نیز در حدیث معتبر از آن حضرت روایت شده: گاهی از اوقات شخص مؤمن برای حاجتی دعا می\u200Cکند و حق\u200Cتعالی قضای حاجتش را به تأخیر می\u200Cاندازد تا در روز جمعه حاجتش را برآورده سازد و به خاطر فضیلت جمعه درخواستش دوچندان برآورده شود.\n\nو فرمود: آنگاه که برادران یوسف از حضرت یعقوب درخواست کردند تا برای آمرزش گناهانشان از خداوند طلب بخشش نماید، گفت: «سَوْفَ أَسْتَغْفِرُ لَکُمْ رَبِّی؛ از پروردگارم برای شما طلب آمرزش خواهم کرد» و این تأخیر بدان سبب بود که این درخواست در سحر شب جمعه واقع گردد تا دعایش اجابت شود؛\n\nو نیز از آن حضرت روایت شده: چون شب جمعه فرا رسد، ماهیان دریا سر از آب بیرون آورند و درندگان صحرا سر برآورند و حق\u200Cتعالی را ندا کنند که پروردگارا! ما را به سبب گناه آدمیان عذاب مکن!\n\nو از حضرت امام محمدباقر(علیه\u200Cالسلام) روایت شده: حضرت حق سبحانه و تعالی فرشته\u200Cای را در هر شب جمعه فرمان می\u200Cدهد که از اول شب تا آخر شب از جانب پروردگار جهانیان از بالای عرش ندا کند:\nآیا بنده مؤمنی هست که پیش از طلوع صبح برای هر دو جهانش مرا بخواند تا من درخواستش را اجابت کنم؟\nآیا بنده مؤمنی هست که پیش از طلوع صبح از گناهش توبه کند تا توبه\u200Cاش را بپذیرم؟\nآیا بنده مؤمنی هست که در روزی او تنگ گرفته باشم و پیش از طلوع صبح از من بخواهد که روزی\u200Cاش را فزونی بخشم تا به او وسعت در روزی دهم؟\nآیا بنده مؤمن بیماری هست که پیش از برآمدن صبح از من بخواهد شفایش دهم تا به او تندرستی ارزانی کنم؟\nآیا بنده مؤمن غمگین در بندی هست که پیش از طلوع صبح از من بخواهد او را از بند برهانم و اندوهش را برطرف سازم تا دعایش را اجابت نمایم؟\nآیا بنده مؤمن ستمدیده\u200Cای هست که پیش از طلوع صبح دفع ستم ستمکار را از من بخواهد تا انتقام او را از ستمکار بگیرم و حقّش را به وی بازگردانم؟\nفرشته حق این ندا را پیوسته تا طلوع صبح ادامه می\u200Cدهد!\n\nاز حضرت امیرالمؤمنین(علیه\u200Cالسلام) روایت شده: که حق\u200Cتعالی جمعه را از میان همه روزها انتخاب کرده و روزش را عید نموده و شب آن را در فضیلت همچون روزش گردانیده است و از جمله فضیلت\u200Cهای روز جمعه آن است که در آن روز هر حاجتی که از خدا درخواست شود برآورده می\u200Cگردد!\n\nو چنانچه جماعتی در اثر نافرمانی مستحق عذاب حق شوند چون شب و روز جمعه را دریابند و دعا کنند، خداوند عذاب را از ایشان برمی\u200Cگرداند و نیز امور آینده را خداوند در شب جمعه استوار و نهایی می\u200Cگرداند. پس شب جمعه بهترین شب\u200Cها و روز آن بهترین روزهاست.\n\nو از امام صادق(علیه\u200Cالسلام) روایت شده: در شب جمعه از گناه دوری کنید که عقوبت گناهان در آن شب دوچندان است؛ همان\u200Cگونه که پاداش کارهای نیک در آن شب دو برابر است؛ و هرکه در شب جمعه نافرمانی خدا را ترک گوید خداوند گناهان گذشته او را بیامرزد و هرکه در شب جمعه گناهی را آشکار انجام دهد، خداوند او را به خاطر گناهان همه عمرش عذاب نماید و جزای گناه انجام گرفته در شب جمعه را بر او دوچندان گرداند؛\n\nو به سند معتبر از امام رضا(علیه\u200Cالسلام) روایت شده است: حضرت رسول(صلی\u200Cالله\u200Cعلیه\u200Cوآله) فرمودند: روز جمعه سید و بزرگ روزهاست، خدا پاداش نیکی\u200Cها را در آن روز دو برابر عطا می\u200Cکند و گناهان را محو می\u200Cسازد و درجات اهل ایمان را بالا می\u200Cبرد و دعاها را مستجاب نماید و سختی\u200Cها را آسان و غم\u200Cها را از دل\u200Cها می\u200Cزداید و حاجت\u200Cهای بزرگ را روا می\u200Cکند؛\n\nو روز جمعه روزافزونی است چراکه خداوند لطف و مهر خویش را بر بندگان فزونی می\u200Cبخشد \u200Cو گروه\u200Cهای بسیاری را از آتش دوزخ نجات می\u200Cدهد؛ پس هرکه خدا را در آن روز بخواند و حق و حرمت آن روز را آن\u200Cچنان\u200Cکه شایسته است بشناسد، به\u200Cیقین خداوند او را از آتش دوزخ رهایی دهد.\n\nپس چنانچه در روز جمعه یا شب آن از دنیا برود، پاداش شهیدان را دارد و در قیامت ایمن از عذاب الهی برانگیخته می\u200Cشود؛ و هرکه حرمت جمعه را آن\u200Cچنان\u200Cکه شاید نگاه ندارد و حقش را تباه کند، یا این\u200Cکه نماز جمعه به\u200Cجا نیاورد، یا در آن مرتکب محرمات الهی شود، به\u200Cیقین خداوند او را در آتش دوزخ بسوزاند، مگر آنکه توبه کند؛\n\nو به سندهای معتبر از حضرت امام محمدباقر(علیه\u200Cالسلام) روایت شده: آفتاب در روزی بهتر از جمعه طلوع نکرده و هنگامی\u200Cکه پرندگان در روز جمعه به یکدیگر می\u200Cرسند به هم سلام می\u200Cکنند و می\u200Cگویند: امروز روز باارزشی است؛\n\nو به سند معتبر از امام صادق(علیه\u200Cالسلام) روایت شده: هرکه روز جمعه را دریابد، باید به کاری جز عبادت نپردازد، چه در این روز خداوند گناه بندگان را می\u200Cآمرزد و رحمت خویش را بر آنان نازل می\u200Cکند.\n\nالبته فضایل شب و روز جمعه بیشتر از آن است که در این سطور کوتاه بیان شود."

        }
    }
}