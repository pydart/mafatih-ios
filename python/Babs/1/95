{
    "95": {
        "number": 95,
        "bab": 1,
        "title": "تعلق روز جمعه به امام زمان(عج)",
        "arabic": {
            "1": ""

        },
        "farsi": {
            "1": ""

        },
        "tozih": {
            "1": " آگاه باش که روز جمعه از چند جهت اختصاص و تعلّق به امام عصر(عجلّ الله تعالی فرجه الشریف) دارد:\n\nیکی آنکه ولادت با سعادت ایشان در آن روز بوده، دیگر آنکه ظهور پر از سرور آن حضرت در روز جمعه خواهد بود و ازاین\u200Cرو، انتظار فرج در آن روز بیش از روزهای دیگر است و در «زیارت ویژه» به آن حضرت در روز جمعه آمده است «هٰذَا یَوْمُ الْجُمُعَةِ وَ هُوَ یَوْمُکَ الْمُتَوَقَّعُ فِیهِ ظُهُورُکَ، وَ الْفَرَجُ فِیهِ لِلْمُؤْمِنِینَ عَلَىٰ یَدِکَ؛ این روز جمعه است، روزی که انتظار می\u200Cرود در آن ظهور کنی و به دست تو برای مومنان گشایش حاصل شود.»\n\nبلکه عید بودن روز جمعه و آن را یکی از عیدهای چهارگانه شمردن در حقیقت به خاطر زمان ظهور آن حضرت است که در آن هنگام زمین را از آلودگی شرک و کفر و ناپاکی به گناه و نیز از وجود ستمکاران و دین\u200Cستیزان و کافران و منافقان پاک و پاکیزه می\u200Cگرداند و با آشکار ساختن کلمه حق و برافراشتن پرچم ایمان و احکام دین، چشم و دل خاصان اهل ایمان را در آن روز روشن و مسرور و خرسند می\u200Cسازد: «وأشْرقت الأَرض بنور ربّها؛ زمین به پرتو پروردگارش تابنده گشت.»\n\nپس شایسته است که در این روز «صلوات کبیر» را بخوانی و دعایی را که امام رضا(علیه\u200Cالسلام) امر به خواندن آن برای صاحب الأمر (عج) فرموده\u200Cاند قرائت کنی و آغاز آن دعا این است: «اللّٰهُمَّ ادْفَعْ عَنْ وَ لِیِّکَ وَخَلِیفَتِکَ...» که به\u200Cطور کامل در «باب زیارات» ، در آخر «اعمال سرداب» خواهد آمد؛\n\nو نیز شایسته است دعایی را که شیخ ابو عَمرو عَمروی(قَدَّسَ اللهُ رُوحَه) به ابو علی بن همّام دیکته کرده و فرموده است که آن را در زمان غیبت قائم آل محمّد(صلی\u200Cالله\u200Cعلیه\u200Cوآله) بخوانند، بخوانی و چون آن صلوات و این دعا طولانی است، به جهت رعایت اختصار آن\u200Cها را ذکر نکردیم؛ علاقمندان می\u200Cتوانند به کتاب\u200Cهای «مصباح المتهجّد» و «جمال الاسبوع» مراجعه کنند."

        }
    }
}