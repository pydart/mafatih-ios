{
    "71": {
        "number": 71,
        "bab": 1,
        "title": "نماز رسول خدا، حضرت محمد(ص)",
        "arabic": {
            "1": "لَا إِلٰهَ إِلّا اللّٰهُ رَبُّنا وَرَبُّ آبائِنَا الْأَوَّلِينَ، لَاإِلٰهَ إِلّا اللّٰهُ إِلٰهاً واحِداً وَنَحْنُ لَهُ مُسْلِمُونَ، لَاإِلٰهَ إِلّا اللّٰهُ لَانَعْبُدُ إِلّا إِيَّاهُ مُخْلِصِينَ لَهُ الدِّينَ وَلَوْ كَرِهَ الْمُشْرِكُونَ، لَا إِلٰهَ إِلّا اللّٰهُ وَحْدَهُ وَحْدَهُ وَحْدَهُ، أَنْجَزَ وَعْدَهُ، وَنَصَرَ عَبْدَهُ، وَأَعَزَّ جُنْدَهُ، وَهَزَمَ الْأَحْزَابَ وَحْدَهُ، فَلَهُ الْمُلْكُ وَلَهُ الْحَمْدُ، وَهُوَ عَلىٰ كُلِّ شَىْءٍ قَدِيرٌ، اللّٰهُمَّ أَنْتَ نُورُ السَّمَاوَاتِ وَالْأَرْضِ وَمَنْ فِيهِنَّ فَلَكَ الْحَمْدُ، وَأَنْتَ قَيَّامُ السَّمَاوَاتِ وَالْأَرْضِ وَمَنْ فِيهِنَّ فَلَكَ الْحَمْدُ؛\n",
            "2": "ُوَأَنْتَ الْحَقُّ، وَ وَعْدُكَ الْحَقُّ، وَقَوْلُكَ حَقٌّ، وَ إِنْجَازُكَ حَقٌّ، وَالْجَنَّةُ حَقٌّ، وَالنَّارُ حَقٌّ، اللّٰهُمَّ لَكَ أَسْلَمْتُ، وَبِكَ آمَنْتُ، وَعَلَيْكَ تَوَكَّلْتُ، وَبِكَ خَاصَمْتُ، وَ إِلَيْكَ حَاكَمْتُ، يَا رَبِّ يَا رَبِّ يَا رَبِّ اغْفِرْ لِى مَا قَدَّمْتُ وَأَخَّرْتُ، وَأَسْرَرْتُ وَأَعْلَنْتُ، أَنْتَ إِلٰهِى لَاإِلٰهَ إِلّا أَنْتَ صَلِّ عَلَىٰ مُحَمَّدٍ وَآلِ مُحَمَّدٍ وَاغْفِرْ لِى وَارْحَمْنِى وَتُبْ عَلَىَّ إِنَّكَ أَنْتَ التَّوَّابُ الرَّحِيمُ.\n",
            "3": ""
        },
        "farsi": {
            "1": "شایسته\u200Cی پرستشی جز خدا نیست، پروردگار ما و پروردگار پدران نخستین ما، شایسته پرستشی جز خدا نیست، پرستیده شدۀ یکتا و ما فقط تسلیم او هستیم؛ شایسته پرستشی جز خدا نیست، جز او را نمی\u200Cپرستیم و دینمان را برای او خالص می\u200Cکنیم، گرچه مشرکان را خوش نیاید، معبودی جز خدا نیست، یکتا، یگانه و بی\u200Cهمتاست، به وعده خویش وفا کرد و بنده خود را یاری داد و سپاهش را نیرومند ساخت و به\u200Cتنهایی همه دشمنان را فراری و تارومار ساخت، فرمانروایی و ستایش تنها شایسته اوست و او بر هر کاری تواناست، خدایا تویی! نور آسمان\u200Cها و زمین و هر که در آن\u200Cهاست، پس ستایش تنها برای توست و تویی برپادارنده آسمان\u200Cها و زمین و هرکه در آن\u200Cهاست، پس ستایش تنها برای تو است؛\n",
            "2": "و تو حقی و وعده\u200Cات حق و گفتارت حق و عملت حق و بهشتت حق و دوزخت حق است؛ خدایا تنها تسلیم توام و به تو ایمان آوردم و بر تو توکّل کردم و به خاطر تو (با بدان) دشمنی کردم و تنها به\u200Cسوی تو دادخواهی نمودم؛ پروردگارا، پروردگارا، پروردگارا! ببخش گناهانی را که پیش از این مرتکب شده\u200Cام و پس از این مرتکب می\u200Cشوم و آنچه پنهان و آشکار انجام داده\u200Cام، همه را، خدای من! شایسته پرستشی جز تو نیست؛ درود فرست بر محمّد و خاندان محمّد! و مرا بیامرز و به من رحمت آر و توبه\u200Cام را بپذیر، همانا تنها تویی بسیار توبه پذیر مهربان.\n"
        },
        "tozih": {
            "1": "سید ابن طاووس به سند معتبر از حضرت رضا(علیه\u200Cالسلام) روایت کرده: که از آن حضرت درباره\u200Cی نماز حضرت جعفر طیار(رحمة\u200Cالله\u200Cعلیه) پرسیدند؛ حضرت فرمود: چرا به نماز حضرت رسول(صلی\u200Cالله\u200Cعلیه\u200Cوآله) بی\u200Cتوجهی؟ شاید رسول خدا(صلی\u200Cالله\u200Cعلیه\u200Cوآله) نماز جعفر را بجا نیاورده باشد و شاید جعفر نماز رسول خدا(صلی\u200Cالله\u200Cعلیه\u200Cوآله) را نخوانده باشد.\nپرسش کننده عرضه داشت: یابنَ رَسول الله! نماز پیامبر را به من بیاموز! حضرت فرمود: دو رکعت نماز می\u200Cخوانی؛ در هر رکعت «یک مرتبه» سوره «حمد» و «پانزده مرتبه» سوره «اِنّا اَنزَلناهُ» و در رکوع و پس از سر برداشتن و در سجده اوّل و بعد از آن و در سجده دوّم و پس\u200C از آن در هر یک «پانزده بار» سوره «اِنّا اَنزَلناهُ» را می\u200Cخوانی، آنگاه تشهّد خوانده و سلام می\u200Cدهی.\nچون نماز را به پایان بری بین تو و خداوند گناهی نمی\u200Cماند جز آنکه آمرزیده شود و هر حاجتی که از حق\u200Cتعالی بخواهی روا خواهد شد و پس\u200Cازآن این دعا را می\u200Cخوانی:",
            "3": "علاّمه مجلسی فرموده است: این نماز از نمازهای مشهور است و سنّی و شیعه آن را در کتاب\u200Cهای خود روایت کرده\u200Cاند؛ و برخی این نماز را از نمازهای روز جمعه شمرده\u200Cاند ولی از روایت این نکته به دست نمی\u200Cآید و ظاهراً در دیگر روزها هم می\u200Cتوان آن را خواند."
        }
    }
}