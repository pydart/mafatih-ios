{
    "75": {
        "number": 75,
        "bab": 2,
        "title": "اعمال شب ‌های ماه رمضان",
        "arabic": {
            "1": " اللّٰهُمَّ لَكَ صُمْتُ، وَعَلَىٰ رِزْقِكَ أَفْطَرْتُ، وَعَلَيْكَ تَوَكَّلْتُ. ",
            "2": " بِسْمِ اللّٰهِ، اللّٰهُمَّ لَكَ صُمْنا، وَعَلَىٰ رِزْقِكَ أَفْطَرْنا، فَتَقَبَّلْ مِنَّا إِنَّكَ أَنْتَ السَّمِيعُ الْعَلِيمُ. ",
            "3": " بِسْمِ اللَّهِ الرَّحْمَنِ الرَّحِيمِ، يَا وَاسِعَ الْمَغْفِرَةِ، اغْفِرْ لِي. ",
            "4": " اللّٰهُمَّ رَبَّ شَهْرِ رَمْضانَ الَّذِى أَنْزَلْتَ فِيهِ الْقُرْآنَ، وَافْتَرَضْتَ عَلَىٰ عِبادِكَ فِيهِ الصِّيامَ، صَلِّ عَلَىٰ مُحَمَّدٍ وَآلِ مُحَمَّدٍ وَارْزُقْنِى حَجَّ بَيْتِكَ الْحَرامِ فِى عامِى هٰذَا وَفِى كُلِّ عامٍ، وَاغْفِر لِى تِلْكَ الذُّنُوبَ الْعِظامَ، فَإِنَّهُ لَايَغْفِرُها غَيْرُكَ يَا رَحْمٰنُ يَا عَلَّامُ. ",
            "5": " اللّٰهُمَّ بِرَحْمَتِكَ فِى الصَّالِحِينَ فَأَدْخِلْنا، وَفِى عِلِّيِّينَ فَارْفَعْنا، وَبِكَأْسٍ مِنْ مَعِينٍ مِنْ عَيْنٍ سَلْسَبِيلٍ فَاسْقِنا، وَمِنَ الْحُورِ الْعِينِ بِرَحْمَتِكَ فَزَوِّجْنا، وَمِنَ الْوِلْدانِ الْمُخَلَّدِينَ كَأَنَّهُمْ لُؤْلُؤٌ مَكْنُونٌ فَأَخْدِمْنا، وَمِنْ ثِمارِ الْجَنَّةِ وَلُحُومِ الطَّيْرِ فَأَطْعِمْنا، وَمِنْ ثِيابِ السُّنْدُسِ وَالْحَرِيرِ وَالْإِسْتَبْرَقِ فَأَلْبِسْنا، وَلَيْلَةَ الْقَدْرِ، وَحَجَّ بَيْتِكَ الْحَرامِ، وَقَتْلاً فِى سَبِيلِكَ فَوَفِّقْ لَنا، ",
            "6": " وَصالِحَ الدُّعاءِ وَالْمَسْأَلَةِ فَاسْتَجِبْ لَنا ، وَإِذا جَمَعْتَ الْأَوَّلِينَ وَالْآخِرِينَ يَوْمَ الْقِيامَةِ فَارْحَمْنا، وَبَراءَةً مِنَ النَّارِ فَاكْتُبْ لَنا، وَفِى جَهَنَّمَ فَلا تَغُلَّنا، وَفِى عَذابِكَ وَهَوانِكَ فَلا تَبْتَلِنا، وَمِنَ الزَّقُّومِ وَالضَّرِيعِ فَلا تُطْعِمْنا، وَمَعَ الشَّياطِينِ فَلا تَجْعَلْنا، وَفِى النَّارِ عَليٰ وُجُوهِنا فَلا تَكْبُبْنا ، وَمِنْ ثِيابِ النَّارِ وَسَرابِيلِ الْقَطِرانِ فَلا تُلْبِسْنا، وَمِنْ كُلِّ سُوءٍ يَا لَاإِلٰهَ إِلّا أَنْتَ بِحَقِّ لَاإِلٰهَ إِلّا أَنْتَ فَنَجِّنا. ",
            "7": " اللّٰهُمَّ إِنِّى أَسْأَلُكَ أَنْ تَجْعَلَ فِيما تَقْضِى وَتُقَدِّرُ مِنَ الْأَمْرِ الْمَحْتُومِ فِى الْأَمْرِ الْحَكِيمِ مِنَ الْقَضاءِ الَّذِى لَايُرَدُّ وَلَا يُبَدَّلُ أَنْ تَكْتُبَنِى مِنْ حُجَّاجِ بَيْتِكَ الْحَرامِ الْمَبْرُورِ حَجُّهُمُ، الْمَشْكُورِ سَعْيُهُمُ، الْمَغْفُورِ ذُنُوبُهُمُ، الْمُكَفَّرِ عَنْ سَيِّئاتِهِمْ، وَأَنْ تَجْعَلَ فِيما تَقْضِى وَتُقَدِّرُ أَنْ تُطِيلَ عُمْرِى فِى خَيْرٍ وَعافِيَةٍ، وَتُوَسِّعَ فى رِزْقِى، وَتَجْعَلَنِى مِمَّنْ تَنْتَصِرُ بِهِ لِدِينِكَ وَلَا تَسْتَبْدِلْ بِى غَيْرِى. ",
            "8": " أَعُوذُ بِجَلالِ وَجْهِكَ الْكَرِيمِ أَنْ يَنْقَضِىَ عَنِّى شَهْرُ رَمَضانَ أَوْ يَطْلُعَ الْفَجْرُ مِنْ لَيْلَتِى هٰذِهِ وَلَكَ قِبَلِى تَبِعَةٌ أَوْ ذَنْبٌ تُعَذِّبُنِى عَلَيْهِ. ",
            "9": " سُبْحانَ مَنْ هُوَ حَفِيظٌ لَايَغْفُلُ، سُبْحانَ مَنْ هُوَ رَحِيمٌ لَايَعْجَلُ، سُبْحانَ مَنْ هُوَ قائِمٌ لَايَسْهُو، سُبْحانَ مَنْ هُوَ دائِمٌ لَايَلْهُو. ",
            "10": " سُبْحانَكَ سُبْحانَكَ سُبْحانَكَ ! يَا عَظِيمُ اغْفِرْ لِيَ الذَّنْبَ الْعَظِيمَ. ",
            "11": " اللّٰهُمَّ اجْعَلْ فِيما تَقْضِى وَتُقَدِّرُ مِنَ الْأَمْرِ الْمَحْتُومِ وَفِيما تَفْرُقُ مِنَ الْأَمْرِ الْحَكِيمِ فِى لَيْلَةِ الْقَدْرِ أَنْ تَجْعَلَنِى مِنْ حُجَّاجِ بَيْتِكَ الْحَرامِ الْمَبْرُورِ حَجُّهُمُ، الْمَشْكُورِ سَعْيُهُمُ، الْمَغْفُورِ ذُنُوبُهُمْ، وَأَسْأَلُكَ أَنْ تُطِيلَ عُمْرِى فِى طاعَتِكَ، وَتُوَسِّعَ لِى فِى رِزْقِى، يَا أَرْحَمَ الرَّاحِمِينَ. "
        },
        "farsi": {
            "1": " خدایا برای تو روزه گرفتم و با روزی تو افطار کردم و بر تو تکیه نمودم. ",
            "2": " به نام خدا، خدایا برای تو روزه گرفتیم و با روزی تو افطار کردیم، خدایا از ما بپذیر که تو شنوا و دانایی. ",
            "3": "به نام خدا که رحمتش بسیار و مهربانی\u200Cاش همیشگی است، ای گسترده آمرزش، مرا بیامرز.",
            "4": " خدایا، ای مالک ماه رمضان\u200C که قرآن را در آن فرستادی و روزه را در آن بر بندگانت واجب کردی، بر محمّد و خاندان محمّد درود فرست و زیارت خانه\u200Cات را در این سال و در هر سال نصیب من کن و برایم بیامرز گناهان بزرگی را که آن\u200Cها را جز تو نیامرزد، ای بخشاینده، ای دارای دانش بی\u200Cپایان. ",
            "5": "خدایا، ما را در زمره شایستگان وارد کن و در بهشت برین بالا بر و جامی از نوشیدنی خوشگوار از چشمه سلسبیل به ما بنوشان و به رحمتت از حورالعین به همسری ما درآور و از جاوید پسرانی که همچون مروارید در صدف\u200Cاند، در خدمت ما بگمار و از میوه\u200Cهای بهشت و گوشت پرندگان به ما بخوران و از لباس\u200Cهای زربفت و حریر و دیبا به ما بپوشان و ما را برای رسیدن به شب قدر و زیارت خانه کعبه و کشته شدن در راهت توفیق ده؛",
            "6": " و دعای شایسته و درخواست ما را اجابت کن و آنگاه که پیشینیان و پسینیان را در روز قیامت جمع کردی به ما رحم کن و رهایی از آتش را برای ما بنویس و در دوزخ ما را به زنجیر نبند و در عذاب و خواری\u200Cات ما را گرفتار مساز و از زقوم و ضریع دوزخ به ما مخوران و با شیاطین یکجا قرارمان مده و ما را به رو در آتش مینداز و از جامه\u200Cهای آتشین و پیراهن\u200Cهای فلزی آتش\u200Cبار بر ما مپوشان و از هرگونه بدی، ای که معبودی جز تو نیست، به\u200Cحق اینکه معبودی جز تو نیست ما را رهایی بخش. ",
            "7": "خدایا، از تو می\u200Cخواهم، در آنچه حکم می\u200Cکنی و مقدّر می\u200Cفرمایی، از امر حتمی در کار حکیمانه، از فرمانی که برگشت نمی\u200Cپذیرد و تغییر پیدا نمی\u200Cکند چنین قرار دهی که مرا در شمار زائران خانه\u200Cات ثبت کنی، زائرانی که حجشان پذیرفته شده و تلاششان قبول گشته و گناهانشان به آمرزیده شده و بدی\u200Cهایشان محو گشته و در آنچه حکم می\u200Cکنی و مقدّر می\u200Cفرمایی قرار دهی به این که عمر مرا در خیر و سلامت کامل طولانی کنی و در روزی\u200Cام وسعت بخشی و مرا از آنانی قرار دهی که به\u200Cوسیله\u200Cی آنان دینت را یاری می\u200Cکنی و دیگری را به\u200Cجای من قرار ندهی.",
            "8": " به عظمت ذات بزرگ\u200Cمنش و مهمان\u200Cنوازت پناه می\u200Cآورم، از اینکه ماه رمضان از من بگذرد، یا سپیده این شب بدمد و هنوز نزد من حقی برای تو یا گناهی مانده باشد که بر آن عذابم کنی. ",
            "9": " منزّه است آن\u200Cکه نگهبان است و غفلت نمی\u200Cکند، منزّه است آن\u200Cکه مهربان است و شتاب نمی\u200Cورزد، منزّه است آن\u200Cکه برپا است و از یاد نمی\u200Cبرد، منزّه است آن\u200Cکه همیشگی است و سرگرم نمی\u200Cشود. ",
            "10": " منزّهی تو، منزّهی تو، منزّهی تو، ای بزرگ، گناه بزرگ مرا بیامرز. ",
            "11": " خدایا، در آنچه حکم می\u200Cکنی و مقدّر می\u200Cنمایی از فرمان حتمی\u200Cات و در آنچه تفکیک می\u200Cکنی از کار حکیمانه\u200Cات، در شب قدر مقرّر کن که مرا از حاجیان خانه کعبه\u200Cات قرار دهی، حاجیانی که حجّشان پذیرفته شده و تلاششان قبول گشته و گناهانشان آمرزیده شده است و از تو درخواست می\u200Cکنم که عمرم را در طاعتت طولانی سازی و روزی\u200Cات را بر من گسترده کنی، ای مهربان\u200Cترین مهربانان."
        },
        "tozih": {
            "1": " و آن چند عمل است:\n\nاوّل:\nافطار کردن و مستحب است پس از نماز شام افطار کند مگر آنکه ضعف بر او چیره شده باشد یا جمعى جهت افطار منتظر او باشند.\n\nدوّم:\nبا غذایى پاک و پاکیزه از حرام و شبهه افطار کند و بهتر است با خرماى حلال، روزه خود را بگشاید تا ثواب نمازش چهار صد برابر گردد و به خرما، آب، رطب، شیر، حلوا، نبات، آب گرم، به هر کدام که افطار کند خوب است.\n\nسوّم:\nدر وقت افطار دعاهاى ویژه آن را بخواند، از جمله بگوید: ",
            "2": " تا خدا ثواب هرکسى را که در این روز روزه داشته به او عطا کند و اگر دعاى «اللَّهُمّ ربَّ النّور العظیمِ» را که سیّد و کفعمى روایت کرده\u200Cاند بخواند فضیلت بسیار یابد؛\n\nو روایت شده: که امیرالمؤمنین(علیه\u200Cالسلام) هرگاه می\u200Cخواست افطار کند، می\u200Cگفت: ",
            "3": "چهارم:\nدر هنگام خوردن لقمه\u200Cی اول بگوید:",
            "4": " تا خدا او را بیامرزد.\n\nدر روایت آمده: که در پایان هر روز از روزهاى ماه رمضان، خدا هزار هزار نفر را از آتش دوزخ آزاد کند، پس از حضرتش بخواه که تو را یکى از آنان قرار دهد.\n\nپنجم:\nدر وقت افطار سوره «قدر» را بخواند.\n\nششم:\nبه هنگام افطار صدقه داده و به روزه داران افطار دهد، هرچند به\u200Cقدر چند دانه خرما یا جرعه\u200Cای آب باشد.\nاز رسول خدا(صلی\u200Cالله\u200Cعلیه\u200Cوآله) روایت شده: هرکه روزه\u200Cداری را افطار دهد همچون پاداش آن روزه\u200Cدار برایش خواهد بود، بی\u200Cآنکه از پاداش آن روزه\u200Cدار چیزی کاسته شود؛ و همچنین برای او خواهد بود همانند آن عمل خوبی که آن افطار کننده به نیروی آن طعام بجا آورد.\n\nآیت الله علاّمه حلی در رساله «سعدیه» از امام صادق(علیه\u200Cالسلام) روایت کرده: هر مؤمنی در ماه رمضان مؤمن دیگری را به لقمه\u200Cای اطعام کند، حق\u200Cتعالی برای او پاداش کسی را بنویسد که سی بنده مؤمن آزاد کرده و نزد خدا یک دعایش مستجاب شود.\n\nهفتم:\nدر هر شب خواندن «هزار مرتبه» «انّا انزلناه» وارد است.\n\nهشتم:\nدر هر شب اگر بتواند «صد مرتبه» سوره «حم دخان» را بخواند.\n\nنهم:\nسیّد روایت کرده است: هرکه این دعا را در هر شب ماه رمضان بخواند، گناهان چهل سال او آمرزیده می\u200Cشود: ",
            "5": "دهم:\nدر هر شب پس از مغرب «دعاى حج» را بخواند، که بیان آن در بخش اوّل گذشت.\n\nیازدهم:\nدر هر شب از ماه رمضان «دعای افتتاح» را بخواند\n\nدوازدهم:\nدر هر شب این دعا را بخواند: ",
            "6": "",
            "7": " سیزدهم:\nاز امام صادق(علیه\u200Cالسلام) روایت شده است: در هر شب ماه رمضان می\u200Cخوانی: ",
            "8": "چهاردهم:\nدر کتاب «انیس الصّالحین» آمده است: که در هر شب از شب\u200Cهای ماه رمضان بخواند: ",
            "9": " پانزدهم:\nشیخ کفعمی در حاشیه «بلدالامین» از سید ابن باقی روایت کرده: که مستحب است در هر شب ماه رمضان دو رکعت نماز خوانده شود، در هر رکعت سوره «حمد» «یک مرتبه» و سوره «توحید» «سه مرتبه» و چون سلام داده شد بگوید: ",
            "10": " سپس تسبیحات اربعه [یعنى: سُبْحانَ اللهِ، وَ الْحَمْدُ لِلهِ، وَ لا إلهَ إلاّ اللهُ، وَ اللهُ أکْبَرُ؛ پاک و منزّه است خداوند، و ستایش مختصّ خداست، و معبودی جز خدا نیست، و خداوند بزرگ\u200Cتر است] را «هفت مرتبه» بگوید، آنگاه بخواند:\nسُبْحانَكَ سُبْحانَكَ سُبْحانَكَ ! يَا عَظِيمُ اغْفِرْ لِيَ الذَّنْبَ الْعَظِيمَ.\nمنزّهی تو، منزّهی تو، منزّهی تو، ای بزرگ، گناه بزرگ مرا بیامرز.\nسپس بر پیامبر و آل او(علیهم\u200Cالسلام) «ده مرتبه» صلوات فرستد.\n\nکسی که این دو رکعت نماز را بخواند، حق\u200Cتعالی برای او هفتاد هزار گناه را بیامرزد... تا پایان روایت.\n\nشانزدهم:\nروایت شده: که هرکه در هر شب از ماه رمضان سوره «إِنّٰا فَتَحْنٰا» را در نماز نافله بخواند، در آن سال از آسیب محفوظ می\u200Cماند.\n\nآگاه باش از اعمالی که مستحب است در شب\u200Cهای ماه رمضان انجام شود، هزار رکعت نماز در مجموع این ماه است که استادان و بزرگان علما در کتاب\u200Cهای خود که در زمینه\u200Cی فقه یا عبادات نوشته\u200Cاند به آن اشاره کرده\u200Cاند. روایات در باب کیفیت انجام دادن آن متفاوت است، آنچه موافق روایت ابن ابی قرّه از امام جواد(علیه\u200Cالسلام) است و شیخ مفید در کتاب «غرّیه و اشراف» آن را اختیار کرده، بلکه مورد اختیار مشهور از علماست، آن است که:\n\nدر دهه اول و دوم ماه رمضان، در هر شب «بیست رکعت» خوانده شود، هر «دو رکعت» به یک سلام، به این صورت که «هشت رکعت» آن را پس از نماز مغرب و «دوازده رکعت» دیگر را بعد از نماز عشا انجام دهد و در دهه آخر ماه در هر شب «سی رکعت» بخواند، «هشت رکعت» آن را پس از نماز مغرب و «بیست\u200Cودو رکعت» دیگر را بعد از نماز عشا که مجموع این نمازها «هفتصد رکعت» می\u200Cشود و باقی آن را که «سیصد رکعت» است در شب\u200Cهای قدر بخواند: شب نوزدهم صد رکعت و شب بیست\u200Cویکم صد رکعت و شب بیست\u200Cوسوم نیز صد رکعت که در جمع هزار رکعت می\u200Cشود.\n\nاین هزار رکعت به ترتیب دیگری هم وارد شده است که شرحش در جای دیگر آمده و این مقام گنجایش شرح آن را ندارد و امید است که اهل خیر در اجرای این هزار رکعت مسامحه و سهل\u200Cانگاری نکنند و خود را از فیض آن بهره\u200Cمند نمایند.\n\nو نیز روایت شده که: پس از هر دو رکعت از نمازهای مستحبی ماه رمضان بخوان: ",
            "11": ""

        }
    }
}