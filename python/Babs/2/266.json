{
    "266": {
        "number": 266,
        "bab": 2,
        "title": "روز بیست و هشتم ماه صفر",
        "arabic": {
            "1": ""
        },
        "farsi": {
            "1": ""
        },
        "tozih": {
            "1": "روز بیست‌وهشتم سال یازدهم روز وفات حضرت خاتم انبیا (صلوات‌الله‌علیه) است و روز وفات به اتّفاق همه علما روز دوشنبه بوده و هنگام وفات شصت‌وسه سال داشتند.\n\nدر چهل‌سالگی مبعوث به رسالت شد، سیزده سال در شهر مکه مردم را به خداپرستی خواند، در سنّ پنجاه‌وسه سالگی به مدینه هجرت کرد و در سال دهم هجری از دنیا رفت؛ غسل و حنوطش را امیرالمؤمنین عهده‌دار بود و پس از غسل و کفن بر بدن مطهّرش نماز گذارد، آن گاه اصحاب دسته‌دسته آمدند و بدون امام بر آن حضرت نماز خواندند، سپس امیرمؤمنان آن حضرت را در حجره طاهره، در همان نقطه‌ای که از دنیا رفته بود دفن کرد.\n\nاز اَنَس بن مالک روایت شده است: زمانی که از دفن پیامبر فارغ شدیم، حضرت فاطمه به‌سوی من آمد و گفت: چگونه جان‌ و روان شما همراهی کرد بر چهره پیامبر خدا خاک فرو ریزید، سپس گریست و فرمود:\nيا أَبَتاهُ أَجابَ رَبّاً دَعاهُ‌\nيا أَبَتاهُ مِنْ رَبِّهِ ما أَدْناهُ\nپدرم، پروردگارت را که تو را فرا خواند پاسخ دادی\nپدرم، چقدر به پروردگارت نزدیکی\nچه زیبا سروده شده:\nای‌ دو جهان‌ زیرزمین‌ ازچه‌ای\nخاک‌ نه ای‌ خاک‌نشین‌ ازچه‌ای\n\nبه روایت معتبر، آن بانوی بانوان، مُشتی از خاک پاک آن مرقد مطهّر را برگرفت و بَر دیدگان نهاد و فرمود:\nمَاذا عَلَى الْمُشْتَمِّ تُرْبَةَ أَحْمَدٍ\nأَنْ لَايَشَمَّ مَدَى الزَّمانِ غَوالِيا\nبر بوینده خاک احمد چیست؟\nاینکه تا پایان زمان عطرها را نبوید\nصُبَّتْ عَلَيَّ مَصائِبٌ لَوْ أَنَّها\nصُبَّتْ عَلَى الْأَيّامِ صِرْنَ لَيالِيا\nبر من مصائبی فرود آمد که اگر آن‌ها\nبر روزها آمده بود شب می‌شدند\n\nشیخ یوسف شامی در کتاب «دُرُّ النظیم» نقل کرده است: که فاطمه زهرا این اشعار را در مرثیه پدر فرمود:\nقُلْ لِلْمُغَيِّبِ تَحْتَ أَثوابِ الثَّرىٰ‌\nإِنْ كُنْتَ تَسْمَعُ صَرْخَتِي وَنِدائِيا\nبه آن‌که در زیر توده‌های خاک پنهان شده بگو\nاگر فریاد و صدای مرا می‌شنیدی\nصُبَّتْ عَلَيَّ مَصائِبٌ لَوْ أَنَّها\nصُبَّتْ عَلَى الْأَيَّامِ صِرْنَ لَيالِيا\nبر من مصائبی فرو ریخت که اگر آن‌ها\nبر روزها فرو ریخته بود شب می‌شدند\nقَدْ كُنْتُ ذاتَ حِمىً بِظِلِّ مُحَمَّدٍ\nلَا أَخْشَىٰ مِنْ ضَيْمٍ وَكانَ حِمىً‌لِيا\nهمانا من در سایه محمّد حمایتی داشتم\nکه از ستم نمی‌ترسیدم و او جورکش من بود\nفَالْيَوْمَ أَخْضَعُ لِلذَّلِيلِ وَأَتَّقِي‌\nضَيْمِي وَأَدْفَعُ ظالِمِي بِرِدائِيا\nاما امروز برای شخص پست تواضع کنم و از ستم\nبر خود می‌پرهیزم و ستمگرم را با جامه‌ام دفع می‌کنم\nفَإِذا بَكَتْ قُمْرِيَّةٌ فِي لَيْلِها\nشَجَناً عَلىٰ غُصْنٍ بَكَيْتُ صَباحِيا\nاگر قمری به شبانگاهش گریه کند\nمن در روز از غصّه بر شاخساری بگریم\nفَلَأَجْعَلَنَّ الْحُزْنَ بَعْدَكَ مُؤ نِسِي‌\nوَلَأَجْعَلَنَّ الدَّمْعَ فِيكَ وِشاحِيا\nاندوه را پس از تو مونسم قرار می‌دهم\nو دانه‌های اشک را در حجر تو، گردنبندم"
        }
    }
}