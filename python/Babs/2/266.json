{
    "266": {
        "number": 266,
        "bab": 2,
        "title": "روز بیست و هشتم ماه صفر",
        "arabic": {
            "1":""

        },
        "farsi": {

            "1":""

        },
        "tozih": {

            "1": "روز بیست\u200Cوهشتم سال یازدهم روز وفات حضرت خاتم انبیا (صلوات\u200Cالله\u200Cعلیه) است و روز وفات به اتّفاق همه علما روز دوشنبه بوده و هنگام وفات شصت\u200Cوسه سال داشتند.\n\nدر چهل\u200Cسالگی مبعوث به رسالت شد، سیزده سال در شهر مکه مردم را به خداپرستی خواند، در سنّ پنجاه\u200Cوسه سالگی به مدینه هجرت کرد و در سال دهم هجری از دنیا رفت؛ غسل و حنوطش را امیرالمؤمنین عهده\u200Cدار بود و پس از غسل و کفن بر بدن مطهّرش نماز گذارد، آن گاه اصحاب دسته\u200Cدسته آمدند و بدون امام بر آن حضرت نماز خواندند، سپس امیرمؤمنان آن حضرت را در حجره طاهره، در همان نقطه\u200Cای که از دنیا رفته بود دفن کرد.\n\nاز اَنَس بن مالک روایت شده است: زمانی که از دفن پیامبر فارغ شدیم، حضرت فاطمه به\u200Cسوی من آمد و گفت: چگونه جان\u200C و روان شما همراهی کرد بر چهره پیامبر خدا خاک فرو ریزید، سپس گریست و فرمود:\nيا أَبَتاهُ أَجابَ رَبّاً دَعاهُ\u200C\nيا أَبَتاهُ مِنْ رَبِّهِ ما أَدْناهُ\nپدرم، پروردگارت را که تو را فرا خواند پاسخ دادی\nپدرم، چقدر به پروردگارت نزدیکی\nچه زیبا سروده شده:\nای\u200C دو جهان\u200C زیرزمین\u200C ازچه\u200Cای\nخاک\u200C نه ای\u200C خاک\u200Cنشین\u200C ازچه\u200Cای\n\nبه روایت معتبر، آن بانوی بانوان، مُشتی از خاک پاک آن مرقد مطهّر را برگرفت و بَر دیدگان نهاد و فرمود:\nمَاذا عَلَى الْمُشْتَمِّ تُرْبَةَ أَحْمَدٍ\nأَنْ لَايَشَمَّ مَدَى الزَّمانِ غَوالِيا\nبر بوینده خاک احمد چیست؟\nاینکه تا پایان زمان عطرها را نبوید\nصُبَّتْ عَلَيَّ مَصائِبٌ لَوْ أَنَّها\nصُبَّتْ عَلَى الْأَيّامِ صِرْنَ لَيالِيا\nبر من مصائبی فرود آمد که اگر آن\u200Cها\nبر روزها آمده بود شب می\u200Cشدند\n\nشیخ یوسف شامی در کتاب «دُرُّ النظیم» نقل کرده است: که فاطمه زهرا این اشعار را در مرثیه پدر فرمود:\nقُلْ لِلْمُغَيِّبِ تَحْتَ أَثوابِ الثَّرىٰ\u200C\nإِنْ كُنْتَ تَسْمَعُ صَرْخَتِي وَنِدائِيا\nبه آن\u200Cکه در زیر توده\u200Cهای خاک پنهان شده بگو\nاگر فریاد و صدای مرا می\u200Cشنیدی\nصُبَّتْ عَلَيَّ مَصائِبٌ لَوْ أَنَّها\nصُبَّتْ عَلَى الْأَيَّامِ صِرْنَ لَيالِيا\nبر من مصائبی فرو ریخت که اگر آن\u200Cها\nبر روزها فرو ریخته بود شب می\u200Cشدند\nقَدْ كُنْتُ ذاتَ حِمىً بِظِلِّ مُحَمَّدٍ\nلَا أَخْشَىٰ مِنْ ضَيْمٍ وَكانَ حِمىً\u200Cلِيا\nهمانا من در سایه محمّد حمایتی داشتم\nکه از ستم نمی\u200Cترسیدم و او جورکش من بود\nفَالْيَوْمَ أَخْضَعُ لِلذَّلِيلِ وَأَتَّقِي\u200C\nضَيْمِي وَأَدْفَعُ ظالِمِي بِرِدائِيا\nاما امروز برای شخص پست تواضع کنم و از ستم\nبر خود می\u200Cپرهیزم و ستمگرم را با جامه\u200Cام دفع می\u200Cکنم\nفَإِذا بَكَتْ قُمْرِيَّةٌ فِي لَيْلِها\nشَجَناً عَلىٰ غُصْنٍ بَكَيْتُ صَباحِيا\nاگر قمری به شبانگاهش گریه کند\nمن در روز از غصّه بر شاخساری بگریم\nفَلَأَجْعَلَنَّ الْحُزْنَ بَعْدَكَ مُؤ نِسِي\u200C\nوَلَأَجْعَلَنَّ الدَّمْعَ فِيكَ وِشاحِيا\nاندوه را پس از تو مونسم قرار می\u200Cدهم\nو دانه\u200Cهای اشک را در حجر تو، گردنبندم"

        }
    }
}