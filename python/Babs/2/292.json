{
    "292": {
        "number": 292,
        "bab": 2,
        "title": "اعمال ماه های رومی (شمسی)",
        "arabic": {
            "1": " يَهَبُ لِمَنْ يَشٰاءُ إِنٰاثاً وَ يَهَبُ لِمَنْ يَشٰاءُ الذُّكُورَ أَوْ يُزَوِّجُهُمْ ذُكْرٰاناً وَ إِنٰاثاً وَ يَجْعَلُ مَنْ يَشٰاءُ عَقِيماً. ",
            "2": " وَ يُنَزِّلُ عَلَيْكُمْ مِنَ السَّمٰاءِ مٰاءً لِيُطَهِّرَكُمْ بِهِ وَ يُذْهِبَ عَنْكُمْ رِجْزَ الشَّيْطٰانِ وَ لِيَرْبِطَ عَلىٰ قُلُوبِكُمْ وَ يُثَبِّتَ بِهِ الْأَقْدٰامَ. ",
            "3":""
        },
        "farsi": {
            "1": " خدا هرکه را بخواهد دختران و هرکه را بخواهد پسرانی می‌بخشد یا پسران و دختران به ایشان عطا می‌کند و هرکه را بخواهد نازا قرار دهد. ",
            "2": " خدا بر شما از آسمان آبی فرو می‌فرستد، برای آنکه شما را به آن پاک گرداند و از شما وسوسه شیطان را برگیرد و دل‌های شما را محکم نماید و قدم‌های شما را با آن ثابت گرداند. "
        },
        "tozih": {
            "1": "ما در اینجا به بیان آنچه که در «زادالمعاد» آمده است، اکتفا می\u200Cکنیم:\n\nسید جلیل علی بن طاووس (ره) روایت کرده: روزی جمعی از اصحاب نشسته بودند، رسول خدا(صلی\u200Cالله\u200Cعلیه\u200Cوآله) وارد شد و به ایشان سلام کرد و اصحاب جواب سلام ایشان را گفتند؛ حضرت فرمودند: آیا می\u200Cخواهید دوایی را که جبرییل به من تعلیم داد که نیازمند دوای پزشکان نباشم به شما تعلیم دهم؟\nامیرالمؤمنین(علیه\u200Cالسلام) و سلمان و دیگران پرسیدند: آن دوا چیست؟ حضرت به امیرالمؤمنین(علیه\u200Cالسلام) خطاب فرمودند که:\nدر ماه نیسان رومی آب باران را می\u200Cگیری و هر کدام از سوره\u200Cهای «فاتحه\u200Cالکتاب» و «آیت\u200Cالکرسی» و «توحید» و «فلق» و «ناس» و «کافرون» را «هفتاد مرتبه» می\u200Cخوانی و در روایت دیگر سوره «قدر» را نیز «هفتاد مرتبه» و «هفتاد مرتبه» «اللّٰهُ أکبر» و «هفتاد مرتبه» «لا إِلٰهَ إِلّا اللّٰهُ» گفته و «هفتاد مرتبه» صلوات می\u200Cفرستی، آنگاه «هفت روز» در بامداد و شامگاه از آن آب می\u200Cآشامی، به\u200Cحق خدایی که مرا به\u200Cراستی به رسالت بر خلق برانگیخت سوگند یاد می\u200Cکنم که جبرییل گفت:\nخدا از کسی که این آب را می\u200Cآشامد، برمی\u200Cدارد هر دردی را که در بدنش باشد و به او عافیت بخشد و دردها را از تن و استخوان\u200Cهای او بیرون کند و اگر در لوح دردی برای او مقدر شده باشد محو می\u200Cکند و به\u200Cحق پروردگاری که مرا به\u200Cحق فرستاده، اگر فرزند نداشته باشد و فرزند بخواهد، آب نیسان را به آن نیت بیاشامد به او فرزند روزی شود و اگر زن عقیم باشد، با نیت از این آب بیاشامد، از او فرزند پدید آید و اگر مرد و زن، پسر یا دختر خواهند، از آن آب بیاشامند مقصود ایشان حاصل گردد، چنان که حق\u200Cتعالی می\u200Cفرماید: ",
            "2": " سپس فرمود:\nاگر کسی درد سر داشته باشد، از این آب بیاشامد، به قدرت حق درد سر او آرام شود و اگر درد چشم داشته باشد و در چشم\u200Cهای خود قطره\u200Cای از این آب بریزد و چشم\u200Cهای خود را با آن بشوید و از آن بیاشامد، به اذن خدا شفا یابد و آشامیدن از این آب بُن دندان\u200Cها را محکم کند و دهان را خوشبو نماید و لعاب بُن دندان\u200Cها و بلغم را کم کند و به سبب خوردن و آشامیدن تُخَمه و امتلاء نگیرد و از بادهای قولنج و غیر آن اذیت نشود و به درد پشت و درد شکم مبتلا نگردد و از زکام آزار نکشد و دچار درد دندان نشود و درد معده و انگل معده را زایل کند و نیازمند به حجامت نشود و از بیماری بواسیر و خارش بدن و آبله و دیوانگی و پیسی و رِعاف و استفراغ نجات یابد و کور و لال و کر و زمین\u200Cگیر نشود و آب سیاه در دیده\u200Cاش نیاید و دردی که موجب افطار روزه و نقصان نمازش گردد عارض او نشود و از وسوسه\u200Cهای جنّیان و شیاطین گزندی نبیند.\nآنگاه رسول خدا فرمود: جبرییل گفت: هرکه از این آب بیاشامد و به همه دردهایی که در مردم است مبتلا باشد، موجب شفای او از تمام آن\u200Cها گردد.\nو نیز گفت: به\u200Cحق خدایی که تو را به راستی فرستاده، هرکه این آیات را بر این آب بخواند و بیاشامد، حق\u200Cتعالی دلش را از نور پر کند و روشنی و الهام خود را در دل او وارد سازد و حکمت بر زبان او جاری کند و دلش را از فهم و بینایی پر کند و از کرامت\u200Cهایش به او عطا فرماید، آنچه به احدی از عالمیان عطا نکرده و هزار آمرزش و هزار رحمت بر او فرستد و غشّ و خیانت و غیبت و حسد و ستم و کبر و بُخل و حرص و غضب را از دل او برکند و از عداوت و دشمنی مردم و بدگویی ایشان نجات یابد و موجب شفای همه بیماری\u200Cهای او شود.\n\nمؤلّف گوید: این روایت مشهور درباره آثار آب نیسان به عبدالله بن عمر منتهی می\u200Cشود و به این خاطر سندش ضعیف است و فقیر به خط شیخ شهید دیدم که این روایت را از حضرت صادق(علیه\u200Cالسلام) با همین خواص و سوره روایت کرده، ولی آیات و اذکار به این طریق نقل\u200Cشده است که بر آب نیسان می\u200Cخوانی:\n«فاتحة الکتاب» و «آیت\u200Cالکرسی» و «قُلْ یٰا أَیُّهَا الْکٰافِرُونَ»، «سَبِّحِ اسْمَ رَبِّکَ الْأَعْلَى»، «قُلْ أَعُوذُ بِرَبِّ الْفَلَقِ»، «قُلْ أَعُوذُ بِرَبِّ النّٰاسِ» و «قُلْ هُوَ اللّٰهُ أَحَدٌ» هر یک را «هفتاد مرتبه» و می\u200Cگویی «هفتاد مرتبه» «لا إِلٰهَ إِلّا اللّٰهُ» و «هفتاد مرتبه» «اللّٰهُ أَکْبَرُ» و «هفتاد مرتبه» «اللّٰهُمَّ صَلِّ عَلىٰ مُحَمَّدٍ وَآلِ مُحَمَّدٍ» و «هفتاد مرتبه» «سُبْحانَ للّٰهِ وَالْحَمْدُ لِلّٰهِ وَلَا إِلٰهَ إِلّا اللّٰهُ واللّٰهُ أَکْبَرُ»؛\nو در خواص آن آمده که اگر در زندان باشد و از آن بیاشامد، از حبس نجات یابد و سردی بر طبع او غالب نگردد و اکثر آن خواص که بیان شد، در این روایت نیز آمده.\n\nآب باران مطلقاً مبارک است و منفعت دارد، خواه در نیسان و خواه در غیر آن، چنان\u200Cکه در حدیث معتبر از امیرالمؤمنین(علیه\u200Cالسلام) آمده: بیاشامید آب آسمان را که پاک کننده بدن شماست و دردها را دفع می\u200Cکند، چنان\u200Cکه حق\u200Cتعالی می\u200Cفرماید: ",
            "3": " و در انجام برنامه نیسان بهتر آن است که اگر جمعی بخوانند، هرکدام مجموع آن سوره\u200Cها و اذکار را «هفتاد مرتبه» بخوانند و برای آن\u200Cها که می\u200Cخوانند فایده\u200Cاش عظیم\u200Cتر و ثوابش بیشتر است و در این سال\u200Cها پس از بیست\u200Cوسه روز که از نوروز بگذرد، تقریباً داخل نیسان ماه رومی می\u200Cشوند و ماه نیسان سی روز است؛\n\nاز حضرت صادق(علیه\u200Cالسلام) منقول است: که در هفتم حَزیران، حتماً حجامت کن و اگر میسّر نشود در چهاردهم و اول حزیران تقریباً هشتاد و چهارم نوروز است و آن نیز سی روز است و حزیران ماه نحسی است، چنان\u200Cکه در حدیث معتبر نقل\u200Cشده: خدمت امام صادق(علیه\u200Cالسلام) ماه حزیران ذکر شد، حضرت فرمودند: این ماه ماهی است که در آن حضرت موسی بر بنی اسراییل نفرین کرد و در یک شبانه روز سیصد هزار نفر از ایشان از بین رفتند.\n\nباز به سند معتبر از آن حضرت نقل است: که خدای تعالی اَجَل\u200Cها را در ماه حزیران نزدیک می\u200Cکند، یعنی مرگ در آن بسیار است.\n\nآگاه باش ماه\u200Cهای رومی بنایش بر حرکت زمین به دور خورشید است و عدد آن\u200Cها دوازده ماه است به این ترتیب:\nتشرین اول ـ تشرین آخر، کانون اول ـ کانون آخر، شباط، آذار، نیسان، ایار، حزیران، تموز، آب، ایلول.\n\nچهار ماه را سی روز می\u200Cگیرند که تشرین آخر و نیسان و حزیران و ایلولند و هفت ماه دیگر غیر شباط را سی\u200Cویک روز می\u200Cگیرند و شباط را در سه سال متوالی بیست\u200Cوهشت می\u200Cگیرند، در سال چهارم که سال کبیسه ایشان است بیست\u200Cونه روز می\u200Cگیرند.\n\nسال ایشان سیصد و شصت\u200Cوپنج روز و یک چهارم روز است و تشرین اول که اول سال ایشان است در این سال\u200Cها موافق نوزده درجه میزان است و تفصیلش در کتاب «بحارالانوار» مذکور است و چون این ماه\u200Cها در احادیث آمده است در اینجا کوتاه و مختصر ایراد کردیم، انتهی. "

        }
    }
}