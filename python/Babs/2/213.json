{
    "213": {
        "number": 213,
        "bab": 2,
        "title": "اعمال روز آخر ماه ذی القعده",
        "arabic": {
            "1": " اَلفَرَجُ بَعدَ المَأمونِ بِثَلاثینَ شَهرًا",
            "2": "؛ گشایش کار، سی ماه پس از مأمون است.» ",
            "3": ""
        },
        "farsi": {},
        "tozih": {
            "1": "روز آخر ماه، سال دویست‌وبیست بنا بر مشهور، امام جواد(علیه‌السلام) در بغداد به سبب زهری که معتصم عباسی به ایشان خوراند شهید شد و این حادثه تقریباً پس از گذشت دوسال‌ونیم از مرگ مأمون عبّاسی اتفاق افتاد، چنان‌که خود آن جناب می‌فرمود: «اَلفَرَجُ بَعدَ المَأمونِ بِثَلاثینَ شَهرًا؛ گشایش کار، سی ماه پس از مأمون است.» ",
            "2": "و این جمله نشان‌دهنده این است که آن حضرت از سوء معاشرت مأمون در کمال رنج و ناراحتی بوده است که مرگ خود را فرج و گشایش تعبیر نموده است؛ چنان‌که پدر بزرگوارشان امام رضا(علیه‌السلام)، در زمان ولایتعهدی خویش چنین بوده است و در هر جمعه که از مسجد جامع باز می‌گشت، به همان حال که عرق ریزان و غبارآلوده بود، دست‌ها را به درگاه الهی بلند نموده و می‌گفت: الهی اگر فرج و گشایش کار من در مرگ من است، پس همین ساعت در مرگ من شتاب ورز و پیوسته در غم‌واندوه بود تا از دنیا رحلت فرمود.",
            "3": "امام جواد(علیه‌السلام) زمانی که وفات کرد از عمر شریفش بیست‌وچند سال و چند ماه گذشته بود، مرقد شریف ایشان در بقعه مبارکه کاظمیه در پشت سر جّد بزرگوارشان امام موسی بن جعفر(علیه‌السلام) قرار دارد."
        }
    }
}