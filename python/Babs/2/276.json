{
    "276": {
        "number": 276,
        "bab": 2,
        "title": "اعمال روز میلاد رسول خدا، حضرت محمد(ص) (روز هفدهم ربیع‌ الاول)",
        "arabic": {
            "1": ""
        },
        "farsi": {
            "1": ""
        },
        "tozih": {
            "1": "بنا بر مشهور بین علمای امامیه، روز ولادت با سعادت حضرت خاتم انبیا محمّدبن\u200Cعبدالله(صلی\u200Cالله\u200Cعلیه\u200Cوآله) است و معروف است که ولادت با سعادتش در مکه معظمه، در خانه خود آن حضرت، در روز جمعه هنگام طلوع فجر در عام\u200Cالفیل در ایام سلطنت انوشیروان [مرحوم حاج شیخ عباس (ره) در متن کتاب از انوشیروان به عنوان انوشیروان عادل یاد کرده و در حاشیه آن توجیهی را در رابطه با عدالت او از مجلسی اول نقل کرده است، ولی با مراجعه به کتب تاریخی به\u200Cویژه شاهنامه فردوسی این معنا به دست می\u200Cآید که انوشیروان آتش\u200Cپرست از متکبران و ستمگران به ملت ایران بوده و در سه روز صد هزار نفر از مخالفان ستمکاری\u200Cهایش را به وضع فجیعی کشت از این جهت، از آوردن کلمه عادل خودداری کردم و توجیه مجلسی اول را هم مردود می\u200Cدانم. انصاریان.] واقع شد.\n\nهمچنین در این روز شریف در سال هشتادوسه ولادت حضرت صادق(علیه\u200Cالسلام) اتفاق افتاد و باعث فزونی فضل و شرافت این روز گردید.\n\nدر هر صورت این روز، روز بسیار شریفی است و برای آن چند عمل وارد است:\n\nاوّل:\nغسل.\n\nدوم:\nروزه گرفتن که برای آن فضیلت بسیاری است و روایت شده: هرکه این روز را روزه بدارد، خدا ثواب روزه\u200Cی یک سال را برای او بنویسد و این روز، یکی از چهار روزی است که در تمام سال به فضیلت روزه ممتاز است.\n\nسوّم:\n«زیارت حضرت رسول»(صلی\u200Cالله\u200Cعلیه\u200Cوآله) از نزدیک و «زیارت آن حضرت» از راه دور.\n\nچهارم:\n«زیارت امیرالمؤمنین»(علیه\u200Cالسلام) به همان زیارتی که حضرت صادق(علیه\u200Cالسلام) زیارت کرده و به محمّد بن مسلم تعلیم دادند و در «باب زیارات» ان\u200Cشاء\u200Cالله خواهد آمد.\n\nپنجم:\nهنگامی\u200Cکه روز بالا آمد، دو رکعت نماز بجا آورد که در هر رکعت، پس از سوره «حَمد» «ده مرتبه» سوره «قدر» و «ده مرتبه» سوره «توحید» بخواند و بعد از سلام در مصلّای خود بنشیند و این دعا را بخواند: «اللهم أنت حی لا تموت.. إلى آخره» [خدایا تو زنده\u200Cای هستی که هرگز نمیری] و این دعای مبسوطی است، چون سندش را منتهی به معصوم ندیدم، مراعات اختصار را مهم\u200Cتر دیدم، هرکه خواهان است، به «زاد العماد» مراجعه کند.\n\nششم:\nلازم است مسلمانان این روز را بزرگ بدارند و تصدّق و خیرات بنمایند و مؤمنان را مسرور کنند و به زیارت مشاهد مشرّفه روند. سید در «اقبال» شرحی از لزوم بزرگداشت این روز ذکر نموده و فرموده است:\nمن طایفه\u200Cای از نصاری و جمعی از مسلمانان را یافتم که بزرگداشت فوق\u200Cالعاده\u200Cای از روز ولادت عیسی(علیه\u200Cالسلام) داشتند و تعجّب کردم که مسلمانان روز ولادت پیامبرشان را که بزرگ\u200Cترین همه انبیاست و به این مرتبه از عظمت است، چگونه رضایت دهند که آن را بسیار بی\u200Cمایه\u200Cتر از بزرگداشت نصاری، نسبت به ولادت مسیح برگزار کنند!"

        }
    }
}