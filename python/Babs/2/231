{
    "231": {
        "number": 231,
        "bab": 2,
        "title": "اعمال روز عید قربان",
        "arabic": {
            "1": " اللّٰهُ أَكْبَرُ ، اللّٰهُ أَكْبَرُ ، لَاإِلٰهَ إِلّا اللّٰهُ ، وَاللّٰهُ أَكْبَرُ ، اللّٰهُ أَكْبَرُ ، وَ لِلّٰهِ الْحَمْدُ ، اللّٰهُ أَكْبَرُ عَلَىٰ مَا هَدَانا ، اللّٰهُ أَكْبَرُ عَلَىٰ مَا رَزَقَنا مِنْ بَهِيمَةِ الْأَنْعامِ ، وَالْحَمْدُ لِلّٰهِ عَلَىٰ مَا أَبْلانا. ",
            "2": ""
        },
        "farsi": {
            "1": " خدا بزرگ‌تر است، خدا بزرگ‌تر است، معبودی جز خدا نیست، خدا بزرگ‌تر است، خدا بزرگ‌تر است، تنها برای اوست سپاس، خدا بزرگ‌تر است، بر آنچه ما را هدایت فرمود، خدا بزرگ‌تر است بر آنچه به ما روزی داد از چهارپایان بی‌زبان و سپاس خدای را بر آنچه ما را آزمود. "
        },
        "tozih": {
            "1": "روز دهم، روز عید قربان است که بسیار شریف است و اعمال آن چند چیز است:\n\nاوّل:\nغسل که در این روز مستحب مؤکد است و بعضی از علما آن را واجب دانسته‌اند.\n\nدوّم:\nنماز عید، به همان صورت که در «عید فطر» ذکر شد، اما در این روز مستحب است پس از نماز از گوشت قربانی افطار شود.\n\nسوم:\nخواندن دعاهایی که پیش از نماز عید و بعدازآن وارد شده است و آن دعاها در کتاب «اقبال» آمده و شاید بهترین دعاهای این روز، دعای «چهل‌وهشتم» صحیفه کامله سجادیه باشد که اوّل آن: «اللّٰهُمَّ هٰذَا یَوْمٌ مُبارَکٌ» است و دعای «چهل‌وششم»: «یَا مَنْ یَرْحَمُ مَنْ لَایَرْحَمُهُ الْعِبادُ» را نیز بخواند.\n\nچهارم:\nخواندن «دعای ندبه» است که بعدازاین ان‌شاء‌الله خواهد آمد.\n\nپنجم:\nقربانی کردن است که مستحب مؤکد می‌باشد.\n\nششم:\nخواندن تکبیرات است برای کسی که در مِنی باشد، در پی پانزده نماز که نخستین آن‌ها نماز ظهر روز عید است و آخر آن‌ها نماز صبح روز سیزدهم و کسانی که در سایر شهرها هستند، پس از ده نماز، از نماز ظهر عید تا صبح دوازدهم بخوانند و تکبیرات بر وفق روایت صحیحی از کتاب «کافی» این است: ",
            "2": "و مستحب است تکرار این تکبیرات به دنبال نمازها به قدر امکان و خواندن آن پس از نمازهای مستحب."
        }
    }
}