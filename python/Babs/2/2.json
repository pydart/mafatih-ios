{
    "2": {
        "number": 2,
        "bab": 2,
        "title": "فضیلت ماه مبارک رجب",
        "arabic": {
            "1": "",
            "2": " سُبْحانَ الْإِلٰهِ الْجَلِيلِ ! سُبْحانَ مَنْ لَايَنْبَغِى التَّسْبِيحُ إِلّا لَهُ ! سُبْحانَ الْأَعَزِّ الْأَكْرَمِ ! سُبْحانَ مَنْ لَبِسَ الْعِزَّ وَهُوَ لَهُ أَهْلٌ. "

        },
        "farsi": {
            "1": "",
            "2":" منزّه است خدای بزرگ، منزّه است آن\u200Cکه تسبیح جز برای او سزاوار نیست، منزّه است خدای عزیزتر و گرامی\u200Cتر، منزّه است آن\u200Cکه جامه عزّت در پوشید که تنها او برای آن جامه شایسته است. "
        },
        "tozih": {
            "1": "بدان\u200Cکه این ماه و ماه شعبان و ماه رمضان در شرافت، کامل و تمامند و روایات بسیاری در فضیلت آن\u200Cها وارد شده است، بلکه از رسول خدا(صلی\u200Cالله\u200Cعلیه\u200Cوآله) روایت شده است که:\nرجب ماه بزرگ خدا است و ماهی در احترام و فضیلت به آن نمی\u200Cرسد و در این ماه جنگ با کافران حرام است! و رجب ماه خدا و شعبان ماه من و رمضان ماه امّت من است، کسی که یک روز از ماه رجب را روزه بدارد، مستحقّ خشنودی بزرگ خدا می\u200Cشود و خشم حق از او دور می\u200Cگردد و دری از درهای دوزخ به رویش بسته می\u200Cشود.\n\nو از حضرت موسی\u200Cبن\u200Cجعفر(علیه\u200Cالسلام) روایت شده است: هرکه یک روز از ماه رجب را روزه بدارد، بهشت بر او واجب می\u200Cشود؛ و نیز فرمود: رجب نام نهری است در بهشت که از شیر سپیدتر و از عسل شیرین\u200Cتر است، هرکه یک روز از رجب را روزه بدارد به یقین از آن نهر بیاشامد؛\n\nو از امام صادق(علیه\u200Cالسلام) نقل\u200Cشده است: که رسول خدا(صلی\u200Cالله\u200Cعلیه\u200Cوآله) فرمود: ماه رجب ماه استغفار امّت من است، پس در این ماه بسیار طلب آمرزش کنید که خدا آمرزگار و مهربان است و رجب را «اصبّ» [یعنی فروریزنده\u200Cتر] می\u200Cگویند، زیرا رحمت خداوند در این ماه بر امّت من بسیار ریخته می\u200Cشود، پس بسیار بگویید: «أَسْتَغْفِرُ اللّٰه وَأَسْأَلُهُ التَّوْبَةَ»\n\nابن\u200Cبابویه به سند معتبر از سالم روایت نموده است که گفت: در اواخر ماه رجب که چند روزی از آن مانده بود به خدمت امام صادق(علیه\u200Cالسلام) رفتم. چون نظر مبارک آن حضرت بر من افتاد، فرمود: آیا در این ماه روزه گرفته\u200Cای؟ گفتم: نه به خدا، ای پسر رسول خدا.\nفرمود: آن\u200Cقدر ثواب از تو فوت شده که اندازه آن را جز خدا کسی نمی\u200Cداند، به یقین این ماهی است که خدا آن را بر ماه\u200Cهای دیگر فضیلت داده و احترام آن را عظیم نموده و گرامی داشتن روزه\u200Cداران این ماه را بر خود واجب کرده!\n\nگفتم: یابن رسول\u200Cالله، اگر در باقیمانده این ماه روزه بدارم آیا به بخشی از ثواب روزه\u200Cداران آن نائل می\u200Cشوم؟ فرمود: ای سالم هرکه «یک روز» از آخر این ماه را روزه بدارد، خدا او را از سختی سکرات مرگ و از هراس پس از مرگ و از عذاب قبر ایمن می\u200Cکند؛ و هرکه «دو روز» آخر این ماه را روزه بدارد، به آسانی از صراط می\u200Cگذرد و هرکه «سه روز» از آخر این ماه را روزه بدارد از وحشت بزرگ روز قیامت و از سختی\u200Cها و هول\u200Cهای آن روز ایمن می\u200Cشود و براتِ آزادی از آتش دوزخ را به او عطا می\u200Cکنند.",
            "2": "در هر صورت برای روزه ماه رجب فضیلت بسیار وارد شده و در روایت آمده:\nاگر کسی قدرت بر روزه ماه رجب را ندارد، هر روز این تسبیحات را «صدبار» بخواند تا ثواب روزه ماه رجب را دریابد:"
        }
    }
}