{
    "120": {
        "number": 120,
        "bab": 2,
        "title": "اعمال شب نیمه ماه رمضان",
        "arabic": {
            "1":""
        },
        "farsi": {
            "1":""

        },
        "tozih": {
            "1": "[شب پانزدهم] از شب\u200Cهای پربرکت است و در آن چند عمل مستحب است:\n\nاوّل:\nغسل کردن.\n\nدوّم:\nزیارت امام حسین(علیه\u200Cالسلام).\n\nسوم:\nشش رکعت نماز که در هر رکعت پس از سوره «حمد» سوره\u200Cهای «یس» و «تَبارَک المُلک» و «توحید» خوانده شود.\n\nچهارم:\n«صد رکعت» نماز بخواند، در هر رکعت پس از سوره «حمد» «ده مرتبه» سوره «توحید» خوانده شود.\nشیخ مفید در کتاب «مقنعه» از حضرت امیرالمؤمنین(علیه\u200Cالسلام) روایت کرده: که هرکه این عمل را بجا آورد، حق\u200Cتعالی ده فرشته به سوی او می\u200Cفرستد تا دشمنانش را از پری و آدمی از او دور کنند و هنگام مرگ او سی فرشته می\u200Cفرستد که او را از عذاب دوزخ ایمن کنند.\n\nپنجم:\nروایت شده: که از امام صادق(علیه\u200Cالسلام) پرسیدند: چه می\u200Cفرمایی در حق کسی\u200Cکه در شب نیمه ماه رمضان کنار قبر امام حسین(علیه\u200Cالسلام) حاضر شود؟\nحضرت فرمود: خوشا به حال کسی\u200Cکه در شب نیمه ماه رمضان پس از نماز عشا «ده رکعت» نماز کنار قبر آن حضرت بجا آورد، البته این نماز غیر از نافله شب می\u200Cباشد و بخواند در هر رکعت پس از سوره «حمد» «ده مرتبه» «توحید» را و به خدای تعالی از آتش دوزخ پناه ببرد، خدا او را نجات یافته از آتش ثبت می\u200Cکند و از دنیا نرود تا فرشتگانی را در خواب ببیند که او را به بهشت بشارت می\u200Cدهند و نیز فرشتگانی که او را از آتش ایمن می\u200Cکنند."

        }
    }
}