{
    "38": {
        "number": 38,
        "bab": 2,
        "title": "فضیلت ماه شعبان",
        "arabic": {
            "1": ""

        },
        "farsi": {
            "1": ""

        },
        "tozih": {
            "1": "آگاه باش که شعبان ماه بسیار شریفی است و به سید انبیاء انتساب دارد و آن حضرت همه\u200Cی این ماه را روزه می\u200Cگرفت و روزه آن را به ماه رمضان وصل می\u200Cکرد و می\u200Cفرمود: شعبان ماه من است، هرکه یک روز از این ماه را روزه بدارد، بهشت بر او واجب می\u200Cشود.\n\nاز امام صادق(علیه\u200Cالسلام) روایت شده: چون ماه شعبان می\u200Cرسید حضرت زین\u200Cالعابدین(علیه\u200Cالسلام) اصحاب خود را جمع می\u200Cکرد و می\u200Cفرمود:\nای اصحاب من، می\u200Cدانید این چه ماهی است؟ این ماه شعبان است و حضرت رسول(صلی\u200Cالله\u200Cعلیه\u200Cوآله) می\u200Cفرمود: شعبان ماه من است؛ پس در این ماه برای جلب محبّت پیامبر خود و برای تقرّب به\u200Cسوی پروردگار خویش، روزه بدارید، به خدایی که جان علی بن الحسین(علیه\u200Cالسلام) به دست قدرت اوست، سوگند یاد می\u200Cکنم از پدرم حسین بن علی(علیه\u200Cالسلام) شنیدم که فرمود: از امیر\u200Cالمؤمنین(علیه\u200Cالسلام) شنیدم: هر که شعبان را برای محبّت پیامبر و تقرّب جستن به\u200Cسوی خدا روزه دارد، خدا او را دوست بدارد و در روز قیامت به کرامتش نزدیک کند و بهشت را بر او واجب گرداند.\n\nشیخ از صفوان جمّال روایت کرده است: که امام صادق(علیه\u200Cالسلام) به من فرمود:\nکسانی را که پیرامون تو هستند به روزه شعبان وادار کن. گفتم: فدایت شوم، مگر در فضیلت آن چیزی می\u200Cبینی؟\nفرمود: آری رسول خدا(صلی\u200Cالله\u200Cعلیه\u200Cوآله) هرگاه هلال شعبان را می\u200Cدید، به منادی دستور می\u200Cداد تا در مدینه ندا کند: ای اهل مدینه، من از جانب رسول خدا(صلی\u200Cالله\u200Cعلیه\u200Cوآله) به\u200Cسوی شما ارسال شده\u200Cام، آن حضرت می\u200Cفرماید: آگاه باشید، به\u200Cدرستی که شعبان ماه من است، خدا رحمت کند کسی را که مرا در ماه من یاری کند، یعنی روزه بدارد آن را؛ سپس امام صادق(علیه\u200Cالسلام) چنین گفت: امیرالمؤمنین(علیه\u200Cالسلام) می\u200Cفرمود:\nاز هنگامی\u200Cکه شنیدم منادی رسول خدا(صلی\u200Cالله\u200Cعلیه\u200Cوآله) در شعبان ندا داد، روزه شعبان از من فوت نشد و تا زمانی که زنده هستم به خواست خدا از من فوت نخواهد شد. پس می\u200Cفرمود: روزه دو ماه شعبان و رمضان مایه توبه و آمرزش خداست.\n\nاسماعیل بن عبد الخالق روایت کرده است: نزد امام صادق(علیه\u200Cالسلام) بودم، ذکر روزه شعبان به میان آمد، حضرت فرمود: در فضیلت روزه شعبان چنین و چنان است تا جایی که انسان مرتکب قتل حرام می\u200Cشود، پس چنانچه شعبان را روزه بدارد، این روزه به او سود می\u200Cرساند و به خواست خداوند آمرزیده می\u200Cشود!\n\nآگاه باش اعمال این ماه شریف بر دو بخش است:\n« اعمال مشترک» و «اعمال خاص». "

        }
    }
}