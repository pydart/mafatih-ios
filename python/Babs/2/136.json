{
    "136": {
        "number": 136,
        "bab": 2,
        "title": "گزارشی از شب قدر امام صادق(علیه‌السلام)",
        "arabic": {
            "1": ""
        },
        "farsi": {
            "1": ""
        },
        "tozih": {
            "1": "روایت شده: که حماد بن عثمان در شب بیست\u200Cویکم به زیارت امام صادق(علیه\u200Cالسلام) آمد، حضرت پرسید: غسل کرده\u200Cای؟ عرض کرد: آری، فدایت شوم؛ پس حضرت حصیری خواست و حمّاد را به نزدیک خود طلبید و مشغول نماز شد و پیوسته نماز خواند و حمّاد هم در کنار حضرت نماز می\u200Cخواند تا از نمازهای خود فارغ شدند؛ آنگاه امام صادق(علیه\u200Cالسلام) دعا کرد و حمّاد آمین گفت تا سپیده دمید؛\nسپس آن حضرت اذان و اقامه گفت و بعضی از خدمتکاران خود را خواست و جلو ایستاد و نماز صبح خواند؛ در رکعت اول پس از سوره «حمد»، سوره «قدر» و در رکعت دوم بعد از سوره «حمد»، سوره «توحید» را خواند و پس از نماز مشغول تسبیح و تحمید و تقدیس و ثنای حق و صلوات بر پیامبر و دعا برای مردان و زنان مؤمن و مسلمان شد؛\n\nسپس سر به سجده گذاشت و به اندازه یک ساعت به جز صدای تنفس صدایی از آن حضرت شنیده نشد، پس از آن این دعا را خواند: «لا إِلهَ إِلّا أَنْتَ مُقَلِّبَ القُلُوبِ وَ الأَبْصارِ» تا آخر دعا که در کتاب «اقبال» آمده است.\n\nشیخ کلینی روایت کرده: که امام باقر(علیه\u200Cالسلام) در شب\u200Cهای بیست\u200Cویکم و بیست\u200Cوسوم تا نیمه شب دعا می\u200Cخواند و پس از آن شروع به خواندن نماز می\u200Cکرد."
        }
    }
}