{
    "124": {
        "number": 124,
        "bab": 2,
        "title": "اعمال شب هفدهم ماه رمضان",
        "arabic": {},
        "farsi": {},
        "tozih": {
            "1": "شب بسیار مبارکی است، در آن شب سپاه رسول خدا با کافران قریش در منطقه بدر روبرو شدند و فردای آن جنگ بدر درگرفت و خدا سپاه آن حضرت را بر مشرکین پیروز کرد و آن پیروزی از بزرگ‌ترین فتوحات اسلام بود، به همین خاطر علما فرموده‌اند: صدقه در چنین روزی، همراه شکرگزاری بسیار به درگاه حق، بسیار مستحب است و همچنین در شبش غسل و عبادت فضیلت بسیار دارد.",
            "2": "مؤلّف گوید: روایات بسیار وارد شده که رسول خدا(صلى‌اللّه‌علیه‌و‌آله) در شب بدر به یارانش فرمود: امشب کیست که برود برای ما از چاه آب بیاورد؟ یاران سکوت نموده و هیچ‌یک اقدام به این کار نکردند!",
            "3": "امیرالمؤمنین(علیه‌السلام) برای طلب آب مشکی برداشت و بیرون رفت؛ آن شب، شبی سرد بود و باد تندی می‌وزید و تاریکی همه‌جا را فرا گرفته بود. به چاه آب رسید، چاهی بود بسیار عمیق و تاریک و حضرت دَلوی نیافت تا از چاه آب بگیرد به ناچار وارد چاه شد و مشک را پر کرده بیرون آمد و به‌جانب اردوی اسلام حرکت کرد.",
            "4": "ناگاه باد سختی وزید که آن حضرت از سختی آن نشست تا برطرف شد، سپس برخاست و به حرکتش ادامه داد که ناگهان باد سخت دیگری مانند آن وزیدن گرفت، آن حضرت دوباره نشست تا آن باد هم آرام گرفت، چون برخاست و به‌سوی سپاه اسلام حرکت کرد، باز بادی به همان صورت وزید، آن حضرت نشست و پس از فرو نشستن باد، خود را به پیامبر اسلام رساند، حضرت فرمود: یا ابا الحسن چرا دیر آمدی؟",
            "5": "عرض کرد: سه مرتبه بادی وزیدن گرفت که بسیار سخت بود و مرا لرزه فرا گرفت و دیر آمدنم به خاطر فرونشستن بادها بود. پیامبر فرمود: یا علی آیا دانستی آن‌ها چه بودند؟ عرض کرد: ندانستم، فرمود:\r\n بار نخست جبرئیل بود با هزار فرشته که بر تو سلام کرد و سلام کردند و بار دوم میکاییل بود با هزار فرشته که بر تو سلام کرد و سلام کردند و پس از آن اسرافیل بود با هزار فرشته که بر تو سلام کرد و سلام کردند و آنان برای یاری دادن به ما نازل شدند.",
            "6": " فقیر گوید: قول آن کسی‌که گفته در یک شب برای امیرالمؤمنین سه‌ هزار و سه منقبت (کمال) و برازندگی بوده، اشاره به همین شب است و سید حِمیری در مدح آن حضرت در قصیده خود به این معنا اشاره کرده:"
        }
    }
}