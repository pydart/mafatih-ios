{
    "204": {
        "number": 204,
        "bab": 2,
        "title": "اعمال ماه ذی ‌القعده",
        "arabic": {
            "1": " يَا عَزِيزُ يَا غَفَّارُ اغْفِرْ لِي ذُنُوبِي وَذُنُوبَ جَمِيعِ الْمُؤْمِنِينَ وَالْمُؤْمِناتِ فَإِنَّهُ لَايَغْفِرُ الذُّنُوبَ إِلّا أَنْتَ. ",
            "2": ""
        },
        "farsi": {
            "1": " ای توانا، ای آمرزنده، گناهان من و همه مردان و زنان مؤمن را بیامرز که گناهان را جز تو کسی نمی‌آمرزد. "
        },
        "tozih": {
            "1": "این ماه آغاز ماه‌های حرام است که حق‌تعالی در قرآن مجید ذکر فرموده و سید ابن طاووس روایتی نقل کرده: که ذوالقعده به هنگام سختی شدید گاه استجابت دعاست و برای روز یکشنبه این ماه نمازی با فضیلت بسیار از رسول خدا(صلی‌الله‌علیه‌وآله) روایت کرده؛\n\nمختصر آن فضیلت این است که هرکه آن را بجا آورد، توبه‌اش پذیرفته حق و گناهش آمرزیده می‌شود و طلبکاران او در قیامت از وی راضی گردند و با ایمان از دنیا برود و ایمانش از او گرفته نشود و قبرش وسیع و نورانی گردد و پدر و مادرش از او راضی شوند و آمرزش حق نصیب پدر و مادر و فرزندان و نژاد او گردد و روزی او توسعه یابد و فرشته مرگ در وقت مردن با او مدارا کند و جانش را به آسانی بستاند.\n\nو کیفیت آن نماز چنین است:\nروز یکشنبه غسل بجا آورد و وضو بگیرد و چهار رکعت نماز بخواند، در هر رکعت سوره «حمد» را «یک مرتبه» و سوره «توحید» را «سه مرتبه» و سوره «فلق» را «یک مرتبه» و سوره «ناس» را «یک مرتبه» بخواند و پس از نماز «هفتاد مرتبه» استغفار کند و استغفار را با «لَاحَوْلَ وَلَا قُوَّةَ إِلّا بِاللّٰهِ الْعَلِیِّ الْعَظِیمِ؛ جنبش و نیرویی جز به خدای والای بزرگ نیست» ختم نماید، سپس بگوید: ",
            "2": "روایت شده: هرکه در یکی از ماه‌های حرام سه روز پی‌درپی که پنجشنبه و جمعه و شنبه باشد روزه بگیرد، ثواب نهصد سال عبادت برای او نوشته شود.\n\nشیخ بزرگوار علی بن ابراهیم قمی فرموده: در ماه‌های حرام گناه‌ها و حسنات دوچندان می‌شود. "
        }
    }
}