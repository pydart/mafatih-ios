{
    "59": {
        "number": 59,
        "bab": 2,
        "title": "حکایت نگرانی عایشه در شب نیمه شعبان",
        "arabic": {
            "1": "سَجَدَ لَكَ سَوادِي وَخَيالِي ، وَ آمَنَ بِكَ فُؤادِي ، هٰذِهِ يَدايَ وَمَا جَنَيْتُهُ عَلَىٰ نَفْسِي ، يَا عَظِيمُ تُرْجىٰ لِكُلِّ عَظِيمٍ اغْفِرْ لِيَ الْعَظِيمَ فَإِنَّهُ لَايَغْفِرُ الذَّنْبَ الْعَظِيمَ إِلّا الرَّبُّ الْعَظِيمُ.",
            "2": "أَعُوذُ بِنُورِ وَجْهِكَ الَّذِي أَضاءَتْ لَهُ السَّماواتُ وَالْأَرَضُونَ ، وَانْكَشَفَتْ لَهُ الظُّلُماتُ ، وَصَلَحَ عَلَيْهِ أَمْرُ الْأَوَّلِينَ وَالْآخِرِينَ مِنْ فُجْأَةِ نَقِمَتِكَ ، وَمِنْ تَحْوِيلِ عافِيَتِكَ ، وَمِنْ زَوالِ نِعْمَتِكَ . اللّٰهُمَّ ارْزُقْنِي قَلْباً تَقِيّاً نَقِيّاً وَمِنَ الشِّرْكِ بَرِيئاً لَاكافِراً وَلَا شَقِيّاً.",
            "3": "عَفَّرْتُ وَجْهِي فِي التُّرابِ وَحُقَّ لِي أَنْ أَسْجُدَ لَكَ. ",
            "4": ""
        },
        "farsi": {
            "1": "  همه هستی و اندیشه‌ام برایت سجده کرد و دلم به تو ایمان آورد، این است دستانم و آنچه بر خود جنایت کردم ای بزرگی که برای هر کار بزرگی به او امید است، از من گناه بزرگ را بیامرز، زیرا گناه بزرگ را جز پروردگار بزرگ نمی‌آمرزد. ",
            "2": " پناه می‌آورم به نور جلوه‌ات که آسمان‌ها و زمین‌ها بر آن روشن شد و تاریکی‌ها با آن برطرف گشت و با آن کار گذشتگان و آیندگان اصلاح شد، از فرا رسیدن عذاب نابهنگامت و از دگرگونی عافیتت و از زایل شدن نعمتت. خدایا! دل باتقوا و صفا یافته و بیزار از شرک، نه کافر و بدبخت، روزی من گردان. ",
            "3": " روی خویش را به خاک ساییدم و مرا سزاست که تو را سجده کنم. "

        },
        "tozih": {
            "1": "شیخ از حمّاد بن عیسی از ابان بن تغلب روایت کرده که گفت: امام صادق(علیه\u200Cالسلام) فرمود:\n\nشب نیمه شعبانی فرا رسید، رسول خدا(صلی\u200Cالله\u200Cعلیه\u200Cوآله) در آن شب در خانه عایشه بود، چون شب به نیمه رسید از بستر خود برای عبادت برخاست، هنگامی\u200Cکه عایشه بیدار شد، دریافت که پیامبر از خوابگاه خویش بیرون رفته، وی را همچون اغلب زنان وسوسه گرفت، گمان کرد آن حضرت نزد همسر دیگری از همسرانش رفته؛\n\nاز جای برخاست و چادرش را بر خود پیچید و سوگند به خدا که چادر او از ابریشم و کتان نبود، تارش از مو و پودش از کرک شتر مایه داشت، حجره به حجره در حجره\u200Cهای زنان رسول خدا جستجو می\u200Cکرد، در این میان که در جستجوی آن حضرت بود، ناگهان نگاهش به رسول خدا(صلی\u200Cالله\u200Cعلیه\u200Cوآله) افتاد که مانند جامه\u200Cای بر زمین چسبیده و در حال سجده است، به نزدیک آن حضرت رفت، شنید در سجده\u200Cاش می\u200Cگوید: ",
            "2": " سپس سر مبارک خویش را از سجده برداشت و دوباره به سجده برگشت، عایشه شنید که آن حضرت می\u200Cگوید: ",
            "3": " سپس دو طرف روى خود را بر خاک نهاد و گفت: ",
            "4": " آنگاه که رسول خدا(صلی\u200Cالله\u200Cعلیه\u200Cوآله) خواست به اطاق برگردد، عایشه با شتاب به جانب بستر خویش رفت و هنگامی\u200Cکه رسول خدا(صلی\u200Cالله\u200Cعلیه\u200Cوآله) به خوابگاه خویش آمد، شنید که عایشه بلند نفس می\u200Cزند؛\n\nفرمود: این نفس بلند زدن چیست؟ آیا ندانستی که امشب چه شبی است؟ این شب نیمه شعبان است که در آن روزی\u200Cها تقسیم می\u200Cشود و زمان مرگ اشخاص ثبت می\u200Cگردد و نام کسانی\u200Cکه باید به حج بروند نوشته می\u200Cشود، به\u200Cدرستی که خدای تعالی می\u200Cآمرزد از میان خلق خود بیش از عدد موهای بُزهای قبیله کلب را و در این شب خدای تعالی فرشتگان را از عالم بالا به\u200Cسوی مکه در زمین می\u200Cفرستد. "
        }
    }
}