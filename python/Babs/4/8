{
    "8": {
        "number": 8,
        "title": "سورة الانفال",
        "bab": 4,
        "delay": 0,
        "arabic": {
            "1": "يَسْأَلُونَكَ عَنِ الْأَنْفَالِ ۖ قُلِ الْأَنْفَالُ لِلَّهِ وَالرَّسُولِ ۖ فَاتَّقُوا اللَّهَ وَأَصْلِحُوا ذَاتَ بَيْنِكُمْ ۖ وَأَطِيعُوا اللَّهَ وَرَسُولَهُ إِنْ كُنْتُمْ مُؤْمِنِينَ",
            "2": "إِنَّمَا الْمُؤْمِنُونَ الَّذِينَ إِذَا ذُكِرَ اللَّهُ وَجِلَتْ قُلُوبُهُمْ وَإِذَا تُلِيَتْ عَلَيْهِمْ آيَاتُهُ زَادَتْهُمْ إِيمَانًا وَعَلَىٰ رَبِّهِمْ يَتَوَكَّلُونَ",
            "3": "الَّذِينَ يُقِيمُونَ الصَّلَاةَ وَمِمَّا رَزَقْنَاهُمْ يُنْفِقُونَ",
            "4": "أُولَٰئِكَ هُمُ الْمُؤْمِنُونَ حَقًّا ۚ لَهُمْ دَرَجَاتٌ عِنْدَ رَبِّهِمْ وَمَغْفِرَةٌ وَرِزْقٌ كَرِيمٌ",
            "5": "كَمَا أَخْرَجَكَ رَبُّكَ مِنْ بَيْتِكَ بِالْحَقِّ وَإِنَّ فَرِيقًا مِنَ الْمُؤْمِنِينَ لَكَارِهُونَ",
            "6": "يُجَادِلُونَكَ فِي الْحَقِّ بَعْدَمَا تَبَيَّنَ كَأَنَّمَا يُسَاقُونَ إِلَى الْمَوْتِ وَهُمْ يَنْظُرُونَ",
            "7": "وَإِذْ يَعِدُكُمُ اللَّهُ إِحْدَى الطَّائِفَتَيْنِ أَنَّهَا لَكُمْ وَتَوَدُّونَ أَنَّ غَيْرَ ذَاتِ الشَّوْكَةِ تَكُونُ لَكُمْ وَيُرِيدُ اللَّهُ أَنْ يُحِقَّ الْحَقَّ بِكَلِمَاتِهِ وَيَقْطَعَ دَابِرَ الْكَافِرِينَ",
            "8": "لِيُحِقَّ الْحَقَّ وَيُبْطِلَ الْبَاطِلَ وَلَوْ كَرِهَ الْمُجْرِمُونَ",
            "9": "إِذْ تَسْتَغِيثُونَ رَبَّكُمْ فَاسْتَجَابَ لَكُمْ أَنِّي مُمِدُّكُمْ بِأَلْفٍ مِنَ الْمَلَائِكَةِ مُرْدِفِينَ",
            "10": "وَمَا جَعَلَهُ اللَّهُ إِلَّا بُشْرَىٰ وَلِتَطْمَئِنَّ بِهِ قُلُوبُكُمْ ۚ وَمَا النَّصْرُ إِلَّا مِنْ عِنْدِ اللَّهِ ۚ إِنَّ اللَّهَ عَزِيزٌ حَكِيمٌ",
            "11": "إِذْ يُغَشِّيكُمُ النُّعَاسَ أَمَنَةً مِنْهُ وَيُنَزِّلُ عَلَيْكُمْ مِنَ السَّمَاءِ مَاءً لِيُطَهِّرَكُمْ بِهِ وَيُذْهِبَ عَنْكُمْ رِجْزَ الشَّيْطَانِ وَلِيَرْبِطَ عَلَىٰ قُلُوبِكُمْ وَيُثَبِّتَ بِهِ الْأَقْدَامَ",
            "12": "إِذْ يُوحِي رَبُّكَ إِلَى الْمَلَائِكَةِ أَنِّي مَعَكُمْ فَثَبِّتُوا الَّذِينَ آمَنُوا ۚ سَأُلْقِي فِي قُلُوبِ الَّذِينَ كَفَرُوا الرُّعْبَ فَاضْرِبُوا فَوْقَ الْأَعْنَاقِ وَاضْرِبُوا مِنْهُمْ كُلَّ بَنَانٍ",
            "13": "ذَٰلِكَ بِأَنَّهُمْ شَاقُّوا اللَّهَ وَرَسُولَهُ ۚ وَمَنْ يُشَاقِقِ اللَّهَ وَرَسُولَهُ فَإِنَّ اللَّهَ شَدِيدُ الْعِقَابِ",
            "14": "ذَٰلِكُمْ فَذُوقُوهُ وَأَنَّ لِلْكَافِرِينَ عَذَابَ النَّارِ",
            "15": "يَا أَيُّهَا الَّذِينَ آمَنُوا إِذَا لَقِيتُمُ الَّذِينَ كَفَرُوا زَحْفًا فَلَا تُوَلُّوهُمُ الْأَدْبَارَ",
            "16": "وَمَنْ يُوَلِّهِمْ يَوْمَئِذٍ دُبُرَهُ إِلَّا مُتَحَرِّفًا لِقِتَالٍ أَوْ مُتَحَيِّزًا إِلَىٰ فِئَةٍ فَقَدْ بَاءَ بِغَضَبٍ مِنَ اللَّهِ وَمَأْوَاهُ جَهَنَّمُ ۖ وَبِئْسَ الْمَصِيرُ",
            "17": "فَلَمْ تَقْتُلُوهُمْ وَلَٰكِنَّ اللَّهَ قَتَلَهُمْ ۚ وَمَا رَمَيْتَ إِذْ رَمَيْتَ وَلَٰكِنَّ اللَّهَ رَمَىٰ ۚ وَلِيُبْلِيَ الْمُؤْمِنِينَ مِنْهُ بَلَاءً حَسَنًا ۚ إِنَّ اللَّهَ سَمِيعٌ عَلِيمٌ",
            "18": "ذَٰلِكُمْ وَأَنَّ اللَّهَ مُوهِنُ كَيْدِ الْكَافِرِينَ",
            "19": "إِنْ تَسْتَفْتِحُوا فَقَدْ جَاءَكُمُ الْفَتْحُ ۖ وَإِنْ تَنْتَهُوا فَهُوَ خَيْرٌ لَكُمْ ۖ وَإِنْ تَعُودُوا نَعُدْ وَلَنْ تُغْنِيَ عَنْكُمْ فِئَتُكُمْ شَيْئًا وَلَوْ كَثُرَتْ وَأَنَّ اللَّهَ مَعَ الْمُؤْمِنِينَ",
            "20": "يَا أَيُّهَا الَّذِينَ آمَنُوا أَطِيعُوا اللَّهَ وَرَسُولَهُ وَلَا تَوَلَّوْا عَنْهُ وَأَنْتُمْ تَسْمَعُونَ",
            "21": "وَلَا تَكُونُوا كَالَّذِينَ قَالُوا سَمِعْنَا وَهُمْ لَا يَسْمَعُونَ",
            "22": "إِنَّ شَرَّ الدَّوَابِّ عِنْدَ اللَّهِ الصُّمُّ الْبُكْمُ الَّذِينَ لَا يَعْقِلُونَ",
            "23": "وَلَوْ عَلِمَ اللَّهُ فِيهِمْ خَيْرًا لَأَسْمَعَهُمْ ۖ وَلَوْ أَسْمَعَهُمْ لَتَوَلَّوْا وَهُمْ مُعْرِضُونَ",
            "24": "يَا أَيُّهَا الَّذِينَ آمَنُوا اسْتَجِيبُوا لِلَّهِ وَلِلرَّسُولِ إِذَا دَعَاكُمْ لِمَا يُحْيِيكُمْ ۖ وَاعْلَمُوا أَنَّ اللَّهَ يَحُولُ بَيْنَ الْمَرْءِ وَقَلْبِهِ وَأَنَّهُ إِلَيْهِ تُحْشَرُونَ",
            "25": "وَاتَّقُوا فِتْنَةً لَا تُصِيبَنَّ الَّذِينَ ظَلَمُوا مِنْكُمْ خَاصَّةً ۖ وَاعْلَمُوا أَنَّ اللَّهَ شَدِيدُ الْعِقَابِ",
            "26": "وَاذْكُرُوا إِذْ أَنْتُمْ قَلِيلٌ مُسْتَضْعَفُونَ فِي الْأَرْضِ تَخَافُونَ أَنْ يَتَخَطَّفَكُمُ النَّاسُ فَآوَاكُمْ وَأَيَّدَكُمْ بِنَصْرِهِ وَرَزَقَكُمْ مِنَ الطَّيِّبَاتِ لَعَلَّكُمْ تَشْكُرُونَ",
            "27": "يَا أَيُّهَا الَّذِينَ آمَنُوا لَا تَخُونُوا اللَّهَ وَالرَّسُولَ وَتَخُونُوا أَمَانَاتِكُمْ وَأَنْتُمْ تَعْلَمُونَ",
            "28": "وَاعْلَمُوا أَنَّمَا أَمْوَالُكُمْ وَأَوْلَادُكُمْ فِتْنَةٌ وَأَنَّ اللَّهَ عِنْدَهُ أَجْرٌ عَظِيمٌ",
            "29": "يَا أَيُّهَا الَّذِينَ آمَنُوا إِنْ تَتَّقُوا اللَّهَ يَجْعَلْ لَكُمْ فُرْقَانًا وَيُكَفِّرْ عَنْكُمْ سَيِّئَاتِكُمْ وَيَغْفِرْ لَكُمْ ۗ وَاللَّهُ ذُو الْفَضْلِ الْعَظِيمِ",
            "30": "وَإِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ ۚ وَيَمْكُرُونَ وَيَمْكُرُ اللَّهُ ۖ وَاللَّهُ خَيْرُ الْمَاكِرِينَ",
            "31": "وَإِذَا تُتْلَىٰ عَلَيْهِمْ آيَاتُنَا قَالُوا قَدْ سَمِعْنَا لَوْ نَشَاءُ لَقُلْنَا مِثْلَ هَٰذَا ۙ إِنْ هَٰذَا إِلَّا أَسَاطِيرُ الْأَوَّلِينَ",
            "32": "وَإِذْ قَالُوا اللَّهُمَّ إِنْ كَانَ هَٰذَا هُوَ الْحَقَّ مِنْ عِنْدِكَ فَأَمْطِرْ عَلَيْنَا حِجَارَةً مِنَ السَّمَاءِ أَوِ ائْتِنَا بِعَذَابٍ أَلِيمٍ",
            "33": "وَمَا كَانَ اللَّهُ لِيُعَذِّبَهُمْ وَأَنْتَ فِيهِمْ ۚ وَمَا كَانَ اللَّهُ مُعَذِّبَهُمْ وَهُمْ يَسْتَغْفِرُونَ",
            "34": "وَمَا لَهُمْ أَلَّا يُعَذِّبَهُمُ اللَّهُ وَهُمْ يَصُدُّونَ عَنِ الْمَسْجِدِ الْحَرَامِ وَمَا كَانُوا أَوْلِيَاءَهُ ۚ إِنْ أَوْلِيَاؤُهُ إِلَّا الْمُتَّقُونَ وَلَٰكِنَّ أَكْثَرَهُمْ لَا يَعْلَمُونَ",
            "35": "وَمَا كَانَ صَلَاتُهُمْ عِنْدَ الْبَيْتِ إِلَّا مُكَاءً وَتَصْدِيَةً ۚ فَذُوقُوا الْعَذَابَ بِمَا كُنْتُمْ تَكْفُرُونَ",
            "36": "إِنَّ الَّذِينَ كَفَرُوا يُنْفِقُونَ أَمْوَالَهُمْ لِيَصُدُّوا عَنْ سَبِيلِ اللَّهِ ۚ فَسَيُنْفِقُونَهَا ثُمَّ تَكُونُ عَلَيْهِمْ حَسْرَةً ثُمَّ يُغْلَبُونَ ۗ وَالَّذِينَ كَفَرُوا إِلَىٰ جَهَنَّمَ يُحْشَرُونَ",
            "37": "لِيَمِيزَ اللَّهُ الْخَبِيثَ مِنَ الطَّيِّبِ وَيَجْعَلَ الْخَبِيثَ بَعْضَهُ عَلَىٰ بَعْضٍ فَيَرْكُمَهُ جَمِيعًا فَيَجْعَلَهُ فِي جَهَنَّمَ ۚ أُولَٰئِكَ هُمُ الْخَاسِرُونَ",
            "38": "قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ مَا قَدْ سَلَفَ وَإِنْ يَعُودُوا فَقَدْ مَضَتْ سُنَّتُ الْأَوَّلِينَ",
            "39": "وَقَاتِلُوهُمْ حَتَّىٰ لَا تَكُونَ فِتْنَةٌ وَيَكُونَ الدِّينُ كُلُّهُ لِلَّهِ ۚ فَإِنِ انْتَهَوْا فَإِنَّ اللَّهَ بِمَا يَعْمَلُونَ بَصِيرٌ",
            "40": "وَإِنْ تَوَلَّوْا فَاعْلَمُوا أَنَّ اللَّهَ مَوْلَاكُمْ ۚ نِعْمَ الْمَوْلَىٰ وَنِعْمَ النَّصِيرُ",
            "41": "وَاعْلَمُوا أَنَّمَا غَنِمْتُمْ مِنْ شَيْءٍ فَأَنَّ لِلَّهِ خُمُسَهُ وَلِلرَّسُولِ وَلِذِي الْقُرْبَىٰ وَالْيَتَامَىٰ وَالْمَسَاكِينِ وَابْنِ السَّبِيلِ إِنْ كُنْتُمْ آمَنْتُمْ بِاللَّهِ وَمَا أَنْزَلْنَا عَلَىٰ عَبْدِنَا يَوْمَ الْفُرْقَانِ يَوْمَ الْتَقَى الْجَمْعَانِ ۗ وَاللَّهُ عَلَىٰ كُلِّ شَيْءٍ قَدِيرٌ",
            "42": "إِذْ أَنْتُمْ بِالْعُدْوَةِ الدُّنْيَا وَهُمْ بِالْعُدْوَةِ الْقُصْوَىٰ وَالرَّكْبُ أَسْفَلَ مِنْكُمْ ۚ وَلَوْ تَوَاعَدْتُمْ لَاخْتَلَفْتُمْ فِي الْمِيعَادِ ۙ وَلَٰكِنْ لِيَقْضِيَ اللَّهُ أَمْرًا كَانَ مَفْعُولًا لِيَهْلِكَ مَنْ هَلَكَ عَنْ بَيِّنَةٍ وَيَحْيَىٰ مَنْ حَيَّ عَنْ بَيِّنَةٍ ۗ وَإِنَّ اللَّهَ لَسَمِيعٌ عَلِيمٌ",
            "43": "إِذْ يُرِيكَهُمُ اللَّهُ فِي مَنَامِكَ قَلِيلًا ۖ وَلَوْ أَرَاكَهُمْ كَثِيرًا لَفَشِلْتُمْ وَلَتَنَازَعْتُمْ فِي الْأَمْرِ وَلَٰكِنَّ اللَّهَ سَلَّمَ ۗ إِنَّهُ عَلِيمٌ بِذَاتِ الصُّدُورِ",
            "44": "وَإِذْ يُرِيكُمُوهُمْ إِذِ الْتَقَيْتُمْ فِي أَعْيُنِكُمْ قَلِيلًا وَيُقَلِّلُكُمْ فِي أَعْيُنِهِمْ لِيَقْضِيَ اللَّهُ أَمْرًا كَانَ مَفْعُولًا ۗ وَإِلَى اللَّهِ تُرْجَعُ الْأُمُورُ",
            "45": "يَا أَيُّهَا الَّذِينَ آمَنُوا إِذَا لَقِيتُمْ فِئَةً فَاثْبُتُوا وَاذْكُرُوا اللَّهَ كَثِيرًا لَعَلَّكُمْ تُفْلِحُونَ",
            "46": "وَأَطِيعُوا اللَّهَ وَرَسُولَهُ وَلَا تَنَازَعُوا فَتَفْشَلُوا وَتَذْهَبَ رِيحُكُمْ ۖ وَاصْبِرُوا ۚ إِنَّ اللَّهَ مَعَ الصَّابِرِينَ",
            "47": "وَلَا تَكُونُوا كَالَّذِينَ خَرَجُوا مِنْ دِيَارِهِمْ بَطَرًا وَرِئَاءَ النَّاسِ وَيَصُدُّونَ عَنْ سَبِيلِ اللَّهِ ۚ وَاللَّهُ بِمَا يَعْمَلُونَ مُحِيطٌ",
            "48": "وَإِذْ زَيَّنَ لَهُمُ الشَّيْطَانُ أَعْمَالَهُمْ وَقَالَ لَا غَالِبَ لَكُمُ الْيَوْمَ مِنَ النَّاسِ وَإِنِّي جَارٌ لَكُمْ ۖ فَلَمَّا تَرَاءَتِ الْفِئَتَانِ نَكَصَ عَلَىٰ عَقِبَيْهِ وَقَالَ إِنِّي بَرِيءٌ مِنْكُمْ إِنِّي أَرَىٰ مَا لَا تَرَوْنَ إِنِّي أَخَافُ اللَّهَ ۚ وَاللَّهُ شَدِيدُ الْعِقَابِ",
            "49": "إِذْ يَقُولُ الْمُنَافِقُونَ وَالَّذِينَ فِي قُلُوبِهِمْ مَرَضٌ غَرَّ هَٰؤُلَاءِ دِينُهُمْ ۗ وَمَنْ يَتَوَكَّلْ عَلَى اللَّهِ فَإِنَّ اللَّهَ عَزِيزٌ حَكِيمٌ",
            "50": "وَلَوْ تَرَىٰ إِذْ يَتَوَفَّى الَّذِينَ كَفَرُوا ۙ الْمَلَائِكَةُ يَضْرِبُونَ وُجُوهَهُمْ وَأَدْبَارَهُمْ وَذُوقُوا عَذَابَ الْحَرِيقِ",
            "51": "ذَٰلِكَ بِمَا قَدَّمَتْ أَيْدِيكُمْ وَأَنَّ اللَّهَ لَيْسَ بِظَلَّامٍ لِلْعَبِيدِ",
            "52": "كَدَأْبِ آلِ فِرْعَوْنَ ۙ وَالَّذِينَ مِنْ قَبْلِهِمْ ۚ كَفَرُوا بِآيَاتِ اللَّهِ فَأَخَذَهُمُ اللَّهُ بِذُنُوبِهِمْ ۗ إِنَّ اللَّهَ قَوِيٌّ شَدِيدُ الْعِقَابِ",
            "53": "ذَٰلِكَ بِأَنَّ اللَّهَ لَمْ يَكُ مُغَيِّرًا نِعْمَةً أَنْعَمَهَا عَلَىٰ قَوْمٍ حَتَّىٰ يُغَيِّرُوا مَا بِأَنْفُسِهِمْ ۙ وَأَنَّ اللَّهَ سَمِيعٌ عَلِيمٌ",
            "54": "كَدَأْبِ آلِ فِرْعَوْنَ ۙ وَالَّذِينَ مِنْ قَبْلِهِمْ ۚ كَذَّبُوا بِآيَاتِ رَبِّهِمْ فَأَهْلَكْنَاهُمْ بِذُنُوبِهِمْ وَأَغْرَقْنَا آلَ فِرْعَوْنَ ۚ وَكُلٌّ كَانُوا ظَالِمِينَ",
            "55": "إِنَّ شَرَّ الدَّوَابِّ عِنْدَ اللَّهِ الَّذِينَ كَفَرُوا فَهُمْ لَا يُؤْمِنُونَ",
            "56": "الَّذِينَ عَاهَدْتَ مِنْهُمْ ثُمَّ يَنْقُضُونَ عَهْدَهُمْ فِي كُلِّ مَرَّةٍ وَهُمْ لَا يَتَّقُونَ",
            "57": "فَإِمَّا تَثْقَفَنَّهُمْ فِي الْحَرْبِ فَشَرِّدْ بِهِمْ مَنْ خَلْفَهُمْ لَعَلَّهُمْ يَذَّكَّرُونَ",
            "58": "وَإِمَّا تَخَافَنَّ مِنْ قَوْمٍ خِيَانَةً فَانْبِذْ إِلَيْهِمْ عَلَىٰ سَوَاءٍ ۚ إِنَّ اللَّهَ لَا يُحِبُّ الْخَائِنِينَ",
            "59": "وَلَا يَحْسَبَنَّ الَّذِينَ كَفَرُوا سَبَقُوا ۚ إِنَّهُمْ لَا يُعْجِزُونَ",
            "60": "وَأَعِدُّوا لَهُمْ مَا اسْتَطَعْتُمْ مِنْ قُوَّةٍ وَمِنْ رِبَاطِ الْخَيْلِ تُرْهِبُونَ بِهِ عَدُوَّ اللَّهِ وَعَدُوَّكُمْ وَآخَرِينَ مِنْ دُونِهِمْ لَا تَعْلَمُونَهُمُ اللَّهُ يَعْلَمُهُمْ ۚ وَمَا تُنْفِقُوا مِنْ شَيْءٍ فِي سَبِيلِ اللَّهِ يُوَفَّ إِلَيْكُمْ وَأَنْتُمْ لَا تُظْلَمُونَ",
            "61": "وَإِنْ جَنَحُوا لِلسَّلْمِ فَاجْنَحْ لَهَا وَتَوَكَّلْ عَلَى اللَّهِ ۚ إِنَّهُ هُوَ السَّمِيعُ الْعَلِيمُ",
            "62": "وَإِنْ يُرِيدُوا أَنْ يَخْدَعُوكَ فَإِنَّ حَسْبَكَ اللَّهُ ۚ هُوَ الَّذِي أَيَّدَكَ بِنَصْرِهِ وَبِالْمُؤْمِنِينَ",
            "63": "وَأَلَّفَ بَيْنَ قُلُوبِهِمْ ۚ لَوْ أَنْفَقْتَ مَا فِي الْأَرْضِ جَمِيعًا مَا أَلَّفْتَ بَيْنَ قُلُوبِهِمْ وَلَٰكِنَّ اللَّهَ أَلَّفَ بَيْنَهُمْ ۚ إِنَّهُ عَزِيزٌ حَكِيمٌ",
            "64": "يَا أَيُّهَا النَّبِيُّ حَسْبُكَ اللَّهُ وَمَنِ اتَّبَعَكَ مِنَ الْمُؤْمِنِينَ",
            "65": "يَا أَيُّهَا النَّبِيُّ حَرِّضِ الْمُؤْمِنِينَ عَلَى الْقِتَالِ ۚ إِنْ يَكُنْ مِنْكُمْ عِشْرُونَ صَابِرُونَ يَغْلِبُوا مِائَتَيْنِ ۚ وَإِنْ يَكُنْ مِنْكُمْ مِائَةٌ يَغْلِبُوا أَلْفًا مِنَ الَّذِينَ كَفَرُوا بِأَنَّهُمْ قَوْمٌ لَا يَفْقَهُونَ",
            "66": "الْآنَ خَفَّفَ اللَّهُ عَنْكُمْ وَعَلِمَ أَنَّ فِيكُمْ ضَعْفًا ۚ فَإِنْ يَكُنْ مِنْكُمْ مِائَةٌ صَابِرَةٌ يَغْلِبُوا مِائَتَيْنِ ۚ وَإِنْ يَكُنْ مِنْكُمْ أَلْفٌ يَغْلِبُوا أَلْفَيْنِ بِإِذْنِ اللَّهِ ۗ وَاللَّهُ مَعَ الصَّابِرِينَ",
            "67": "مَا كَانَ لِنَبِيٍّ أَنْ يَكُونَ لَهُ أَسْرَىٰ حَتَّىٰ يُثْخِنَ فِي الْأَرْضِ ۚ تُرِيدُونَ عَرَضَ الدُّنْيَا وَاللَّهُ يُرِيدُ الْآخِرَةَ ۗ وَاللَّهُ عَزِيزٌ حَكِيمٌ",
            "68": "لَوْلَا كِتَابٌ مِنَ اللَّهِ سَبَقَ لَمَسَّكُمْ فِيمَا أَخَذْتُمْ عَذَابٌ عَظِيمٌ",
            "69": "فَكُلُوا مِمَّا غَنِمْتُمْ حَلَالًا طَيِّبًا ۚ وَاتَّقُوا اللَّهَ ۚ إِنَّ اللَّهَ غَفُورٌ رَحِيمٌ",
            "70": "يَا أَيُّهَا النَّبِيُّ قُلْ لِمَنْ فِي أَيْدِيكُمْ مِنَ الْأَسْرَىٰ إِنْ يَعْلَمِ اللَّهُ فِي قُلُوبِكُمْ خَيْرًا يُؤْتِكُمْ خَيْرًا مِمَّا أُخِذَ مِنْكُمْ وَيَغْفِرْ لَكُمْ ۗ وَاللَّهُ غَفُورٌ رَحِيمٌ",
            "71": "وَإِنْ يُرِيدُوا خِيَانَتَكَ فَقَدْ خَانُوا اللَّهَ مِنْ قَبْلُ فَأَمْكَنَ مِنْهُمْ ۗ وَاللَّهُ عَلِيمٌ حَكِيمٌ",
            "72": "إِنَّ الَّذِينَ آمَنُوا وَهَاجَرُوا وَجَاهَدُوا بِأَمْوَالِهِمْ وَأَنْفُسِهِمْ فِي سَبِيلِ اللَّهِ وَالَّذِينَ آوَوْا وَنَصَرُوا أُولَٰئِكَ بَعْضُهُمْ أَوْلِيَاءُ بَعْضٍ ۚ وَالَّذِينَ آمَنُوا وَلَمْ يُهَاجِرُوا مَا لَكُمْ مِنْ وَلَايَتِهِمْ مِنْ شَيْءٍ حَتَّىٰ يُهَاجِرُوا ۚ وَإِنِ اسْتَنْصَرُوكُمْ فِي الدِّينِ فَعَلَيْكُمُ النَّصْرُ إِلَّا عَلَىٰ قَوْمٍ بَيْنَكُمْ وَبَيْنَهُمْ مِيثَاقٌ ۗ وَاللَّهُ بِمَا تَعْمَلُونَ بَصِيرٌ",
            "73": "وَالَّذِينَ كَفَرُوا بَعْضُهُمْ أَوْلِيَاءُ بَعْضٍ ۚ إِلَّا تَفْعَلُوهُ تَكُنْ فِتْنَةٌ فِي الْأَرْضِ وَفَسَادٌ كَبِيرٌ",
            "74": "وَالَّذِينَ آمَنُوا وَهَاجَرُوا وَجَاهَدُوا فِي سَبِيلِ اللَّهِ وَالَّذِينَ آوَوْا وَنَصَرُوا أُولَٰئِكَ هُمُ الْمُؤْمِنُونَ حَقًّا ۚ لَهُمْ مَغْفِرَةٌ وَرِزْقٌ كَرِيمٌ",
            "75": "وَالَّذِينَ آمَنُوا مِنْ بَعْدُ وَهَاجَرُوا وَجَاهَدُوا مَعَكُمْ فَأُولَٰئِكَ مِنْكُمْ ۚ وَأُولُو الْأَرْحَامِ بَعْضُهُمْ أَوْلَىٰ بِبَعْضٍ فِي كِتَابِ اللَّهِ ۗ إِنَّ اللَّهَ بِكُلِّ شَيْءٍ عَلِيمٌ"
        },
        "farsi": {
            "1": " \nاز تو دربارۀ غنائم [که مالک معینی ندارد] می پرسند [که مالکیتش با کیست؟ و چگونه باید تقسیم شود؟] بگو: [مالکیتِ] غنائم ویژۀ خدا و پیامبر است؛ بنابراین اگر مؤمن هستید [دربارۀ آن] از خدا پروا کنید، و [نزاع] بین خود را [در مورد آن] اصلاح کرده، و به اطاعت از خدا و پیامبرش [در خصوص احکامِ غنائم و اموالِ بی مالک] گردن نهید ",
            "2": " مؤمنان فقط کسانی هستند که چون یاد خدا شود دل هایشان [از عظمت او] به هول و هراس افتد، و هنگامی که آیاتش را بر آنان می خوانند به ایمانشان می افزاید، و فقط بر پروردگارشان توکل می کنند ",
            "3": " هم آنان که نماز را [با شرایط ویژه اش] می خوانند، و بخشی از آنچه را به آنان روزی داده ایم [برای حل مشکلات مردم] هزینه می کنند ",
            "4": " مؤمنان حقیقی فقط اینانند، برای آنان نزد پروردگارشان درجاتی [والا و غیر قابل توصیف،] و آمرزش و رزق با ارزشی است ",
            "5": " همان گونه که پروردگارت به حکم [خود، که حکمی] حق [بود] تو را از خانه ات [به سوی جنگ بَدر] بیرون برد، درحالی که گروهی از مؤمنان ناخشنود [از شرکت در جنگ] بودند، [حکم پروردگارت نیز در بارۀ غنائم که گروهی از آنان در مورد آن ناراضی بودند حکمی حق بود]",
            "6": " با تو دربارۀ رفتن به جهاد، بعد از آن که حق بودنش روشن شد، گفت وگوی نادرست و بی دلیل می کنند، [هنوز به جنگ نرفته چنان ترسیده اند که] گویی آنان را به سوی مرگ می رانند، و [مقدمات و آثارش را] با چشم خود می بینند!",
            "7": " [به یاد آرید] هنگامی که خداوند به شما وعده داد [پیروزی بر] یکی از دو گروه [یا سپاهِ دشمن، یا کاروان تجارتی قریش] نصیبتان شود، و شما دوست داشتید کاروان [تجاری قریش] که مسلح نبودند برای شما باشد، ولی خداوند می خواست [با رویارویی شما با دشمنِ مسلّح،] فرمانش را که احقاقِ حق در پرتو آن صورت می گیرد جلوه گر سازد، و ریشۀ کافران را از بیخ و بن برکند ",
            "8": " تا حق را استوار، و باطل را نابود سازد؛ هرچند گنه پیشگان خوش نداشته باشند ",
            "9": "\n \n[به یاد آرید] زمانی را که با دیدن دشمنِ [تا دندان مسلح]، خواهان یاری پروردگارتان شدید و او خواستۀ شما را اجابت کرد، [و وعده داد] که: مسلّماً شما را با هزار فرشتۀ پی در پی یاری می دهم",
            "10": " خداوند این [وعده] را جز مژده ای برای [پیروزی] شما قرار نداد، و برای اینکه دل هایتان با این مژده آرامش یابد، وگرنه پیروزی فقط از سوی خداست، [نه از جانب فرشتگان و اسباب و ابزار مادّی؛] زیرا خداوند توانای شکست ناپذیر و حکیم است ",
            "11": " [به یاد آرید] هنگامی که خداوند برای این که آرامش یابید خواب سبُکی را بر شما چیره کرد، و آبی از آسمان برایتان فرستاد تا شما را به وسیلۀ آن [از آلودگی ها] پاک کند، و وسوسۀ شیطان را [که از بدترین ناپاکی هاست] از شما برطرف، و دل هایتان را به آن نیرو بخشد، و گام هایتان را از برکت آن استوار سازد ",
            "12": " و [به یاد آر] زمانی که پروردگارت به فرشتگان وحی کرد که من [در این عرصه] پشتیبان شمایم، پس مؤمنان را [از نظر روحیه،] استواری و ثبات دهید! [و از سوی من به ارتش اسلام پیغام دهید که] به زودی در دل کافران ترسی [روحیه شکن] می اندازم، پس [ای فرشتگان!] سرهایشان را در هم کوبید، و همۀ انگشتانشان را قطع کنید !",
            "13": " این [کیفرِ سخت،] به سبب این است که آنان با خدا و رسولش دشمنی کردند، و هرکه با خدا و رسولش دشمنی کند [بداند که] بی تردید خداوند سخت کیفر است ",
            "14": " این [مجازاتِ دنیایی شماست، آن] را بچشید! و برای کافران در قیامت عذاب آتش است ",
            "15": " ای مؤمنان! زمانی که با کافران درحالی که بر ضد شما لشگرکشی می کنند روبه رو می شوید فرار نکنید !",
            "16": " کسی که در آن موقعیت [از عرصۀ نبرد] فرار کند به خشم خداوند [که مستحق آن است] دچار می شود، و جایگاهش دوزخ است، و دوزخ عاقبت بدی است، مگر این که فرارش برای [انتخاب محلی بهتر برای ادامۀ] نبرد، یا پیوستن به گروهی [از مجاهدانِ تازه نفس و آماده برای جنگ] باشد ",
            "17": "\n \n[به کشتنِ دشمن مباهات نکنید،] شما آنان را نکشتید، بلکه خداوند آنان را کشت، و [تو ای پیامبر!] چون [در میدان جنگ مُشتی سنگریزه به سوی دشمن] پرتاب کردی، تو پرتاب نکردی، بلکه خداوند پرتاب کرد [تا زمینۀ شکست آنان گردد،] و مؤمنان را از سوی خود به جهادی نیکو بیازماید؛ زیرا خداوند شنوا و داناست ",
            "18": " این [بود احسان خداوند دربارۀ شما]، و قطعاً خداوند سست کنندۀ نیرنگ کافران است ",
            "19": " [شما ای مشرکان!] اگر [پیش از شروع جنگ به گمان این که برحق هستید از خدا] پیروزی می خواستید، اینک پیروزی [مؤمنان که دلیلی بر حقانیتِ آنان است] به سویتان آمد، اگر [از دشمنی با خدا و پیامبر] دست بردارید برای شما بهتر است، و اگر [بر پایۀ دشمنی با خدا و پیامبر به جنگ] بازگردید ما نیز [بر ضد شما] بازمی گردیم، و هرگز نیروهای شما هرچند زیاد باشد چیزی [از زمینه های شکست را] از شما برطرف نمی کند؛ زیرا خداوند با مؤمنان است ",
            "20": " ای مؤمنان! از خدا و پیامبرش اطاعت کنید، و درحالی که [دستورهای پیامبر را در مورد مبارزه با دشمنان] می شنوید از او نافرمانی نکنید! [زیرا پیروزی در گروِ اطاعت از اوست ]",
            "21": " و مانند کسانی نباشید که [منافقانه] گفتند: شنیدیم. درحالی که [با گوشِ قبول و برای اطاعت] نمی شنوند ",
            "22": " بی تردید بدترین جنبندگان نزد خداوند کران و لالان هستند، هم آنان که [دعوت خدا و پیامبر را نشنیده می گیرند، و از بازگوکردنِ حق امتناع می ورزند، و در معارفِ الهی] اندیشه نمی کنند ،",
            "23": " اگر خداوند شایستگی [پذیرش هدایت] را در آنان خبر داشت حتماً آنان را شنوا[ی دعوت حق] می کرد، و اگر [با کبر و عنادی که فعلاً دارند] آنان را شنوا کند باز هم [به حالت اعتراض به دعوت حق] پشت کرده، به آن بی اعتنایی می کنند!",
            "24": " ای مؤمنان! زمانی که خداوند و پیامبر، شما را به حقایقی دعوت می کنند که حیات [معنوی و زندگی واقعی] به شما می بخشد اجابتشان کنید! و بدانید که خداوند بین آدمی و دلش حایل می شود [تا حق را باطل، و باطل را حق نپندارد،] و مسلّماً همۀ شما را به سوی او جمع می کنند",
            "25": " از فتنه ای که [چون آتشش شعله ور شود] فقط به ستمکاران از شما نمی رسد [بلکه به تارکان امر به معروف و نهی از منکر و بی تفاوت های از شما نیز می رسد، بپرهیزید] و بدانید که خداوند سخت کیفر است ",
            "26": "\n \nاز زمانی یاد کنید که شما نفراتی اندک بودید، و در سرزمین [مکه] ناتوان شمرده می شدید، همواره می ترسیدید که مردمِ [مشرک]، شما را برُبایند [تا آزارتان داده، یا بکشند،] پس خداوند شما را [در مدینه] جای داد، و با یاری اش نیرومندتان ساخت، و شما را از نعمت های دلپذیر روزی بخشید تا سپاس گزاری کنید ",
            "27": " ای مؤمنان! [با نافرمانی از خدا و پیامبر و فاش کردنِ اَسرار به نفع دشمن،] به خدا و پیامبر و امانات خود خیانت نکنید! درحالی که می دانید [خیانت گناه بزرگی است] ",
            "28": " بدانید که اموال و فرزندانتان آزمایشی برای شمایند، [نباید برای گردآوری مال و ادارۀ امور فرزندان متوسل به خیانت و امور حرام شوید،] و خداست که [برای کارهای درست و عادلانۀ شما] پاداشی بزرگ نزد اوست ",
            "29": " ای مؤمنان! اگر خدا را [اطاعت کنید، از محرّماتش] بپرهیزید بصیرتی ویژه جهت تشخیص [حق از باطل] برای شما قرار می دهد، و گناهانتان را محو می کند، و شما را می آمرزد، خداوند دارای احسانی بزرگ است ",
            "30": " [به یاد آر] آن گاه که کافران دربارۀ تو نیرنگ می زدند تا تو را به زندان اندازند یا بکشند، یا [از وطن] بیرونت کنند، و [همواره هم] نیرنگ می زنند، خداوند کیفرِ نیرنگشان را می دهد، و خداوند بهترین کیفردهنده به نیرنگ زنان است ",
            "31": " چون آیات ما را بر آنان بخوانند می گویند: البته شنیدیم، [ولی این آیات مطلب فوق العاده ای به نظر نمی رسد،] ما هم اگر بخواهیم نمونۀ آن را می گوییم، این آیات جز افسانۀ پیشینیان نیست!",
            "32": " [یاد کن] هنگامی که گفتند: خداوندا! اگر این [قرآن] همان حقِ نازل شدۀ از نزد توست از آسمان بر ما سنگ بباران، یا عذابی دردناک برای ما بیاور!",
            "33": " خداوند بر آن نیست که آن ها را درحالی که تو در بینشان هستی عذاب کند، و بر آن نیست درحالی که روحیه درخواست آمرزش داشته باشند عذاب کنندۀ آن ها باشد ",
            "34": "\n \nچرا خداوند [در آخرت] عذابشان نکند؟ درحالی که [مردمِ مؤمن را] از [ورود به] مسجدالحرام [برای انجام عبادت و مناسک حج]، با این که متولیان آن نیستند بازمی دارند، متولیان [شایسته و حقیقی] مسجدالحرام جز آنان که [از خداوند اطاعت کرده و از محرّماتش] می پرهیزند نیستند، ولی بیشتر آنان نمی دانند [که حقِ تولیت با تقواپیشگان، و عذاب برای بازدارندگانِ مردم از ورود به مسجدالحرام است] ",
            "35": " نمازِ این کافران در کنار خانۀ [خدا] چیزی جز سوت کشیدن و کف زدن نیست، پس به سبب کفری که همواره به آن آلوده بودید عذاب [دنیا و آخرت] را بچشید! ",
            "36": " همانا کافران برای این که [مردم را] از راه خدا بازدارند اموالشان را هزینه می کنند، و به زودی هم [برای این کار] هزینۀ بسیاری خواهند پرداخت، آن گاه این [هزینۀ بسیار] برای آنان مایۀ حسرتشان خواهد شد [؛ زیرا خواهند دید ثروتشان برباد رفته، و اسلام هم گسترش یافته است]، سپس به شکست [سختی] دچار می شوند، [در نهایت] کافران به سوی دوزخ محشور می شوند ",
            "37": " تا خداوند [با فرستادنِ کافرانِ حسرت زده به دوزخ]، ناپاکان را از پاکان جدا کند، و ناپاکان را روی یکدیگر گذاشته، همه را انباشته سازد و یکجا در دوزخ قرار دهد، این کافرانند که [همۀ سرمایۀ وجودی خود را] تباه کرده اند ",
            "38": " به کافران بگو اگر [از کفرشان] بازایستند گناهان گذشته آنان بخشیده خواهد شد، و اگر [به گناهانِ گذشته] بازگردند بی تردید [همان] روشِ [خدا که در مورد درهم کوبیدنِ] پیشینیان جاری شد [بر آنان هم جاری می شود ]",
            "39": " با آنان بجنگید! تا هیچ نوع نا امنی و قتل و فساد در میان نباشد، و حاکمیتِ همه دین [و عبادت در سراسر گیتی] ویژۀ خدا شود، و اگر [از ادامۀ فتنه گری و جنایاتشان] بازایستادند [با آنان نجنگید!] مسلّماً خداوند به آنچه انجام می دهند بیناست ",
            "40": " و اگر [از بازایستادن] روی برتافتند [از جنگِ با آنان باک نداشته باشید،] بطور یقین بدانید که خداوند سرپرست شماست، و نیکو سرپرست و نیکو یاری است ",
            "41": "\n \nاگر به خداوند و آیاتی که بر بنده خودمان، روز جدایی حق از باطل همان روز برخورد دو گروه [مؤمن و کافر] نازل کردیم ایمان دارید، بدانید که آنچه از غنائم [جنگی یا هر طریق مشروعی] به دست آوردید، یک پنجم آن به خداوند و پیامبر و خویشانش و یتیمان و تهیدستان و درراه ماندۀ بی زادوتوشه اختصاص دارد، خداوند بر هر کاری تواناست. ",
            "42": " [روز رویارویی با دشمن] شما به سطح زمین نزدیکتر بودید، و دشمن در دامنه ای بالاتر قرار داشت، و کاروان [تجاری قریش] در سطحی پایین تر از شما بود،[ اگر کاروان را تعقیب می کردید از منافع جهاد محروم می شدید] و چنانچه با یکدیگر [در مورد مکان جنگ،] وعده می گذاشتید دربارۀ وعده گاه اختلاف می کردید،[ ولی پیروزی به صورت غیرعادی نصیب شما شد] تا خداوند کاری را که براساس خواسته اش انجام شدنی بود تحقق دهد، برای این که هرکس هلاک می شود با دلیلی روشن هلاک شود، و هرکس حیات[ معنوی] می یابد با دلیلی روشن حیات یابد، همانا خداوند شنوا و داناست",
            "43": " خداوند در عالم خواب [نفرات] دشمن را به تو اندک و ناچیز نشان داد، اگر آنان را بسیار نشان می داد، [شما ای مؤمنان بعد از آگاهی از آن] قطعاً سست می شدید، و در مورد جنگ دچار اختلاف می گشتید، اما خداوند [شما را] در امان داشت، او به اسرار و نیات باطن ها آگاه است. ",
            "44": " چون [با دشمن] روبرو شدید، آنان را در نظرتان اندک، و شما را نیز در نظر آنان اندک نشان داد [لذا مسئله جنگ را ساده گرفتند و وارد جنگ شدند] تا خداوند کار [پیروزی شما و شکست دشمن] را که شدنی بود تحقق دهد، همه کارها به سوی خداوند بازگردانده می شود،",
            "45": " ای مؤمنان! چون [در میدان نبرد] با دشمن روبرو شدید ثابت قدم باشید و خدا را بسیار یاد کنید تا پیروزی نصیبتان شود. ",
            "46": "\n \nاز خداوند و پیامبرش اطاعت کنید و با یکدیگر نزاع نکنید که [از پی آن] سست شوید و قدرتتان از بین برود، و [در برابر حوادث، به ویژه جنگِ با دشمن] شکیبایی کنید! زیرا خداوند با شکیبایان است،",
            "47": " و مانند مردمی نباشید که از سرزمینشان [مکه، برای جنگ با شما] با غرور و سرمستی و برای خودنمایی بیرون آمدند، و همواره [مردم را] از راه خدا بازمی دارند! خداوند به آنچه انجام می دهند احاطۀ همه جانبه دارد ",
            "48": " [توجه کنید] که شیطان اعمالشان را [که در مسیر دشمنی با خدا و پیامبر بود] در نظرشان آراست و [درست نشان داد، به این صورت که به آنان] گفت: امروز [با این نفرات و سازوبرگ جنگی فراوانتان،] کسی از مردم بر شما پیروز نخواهد شد، و من یاورتان هستم. ولی زمانی که دو گروه با هم روبه رو شدند به آنان پشت کرده [پا به فرار گذاشت،] و [در حال فرار] گفت: من از شما بیزارم، من چیزی [چون نزول فرشتگان] را می بینم که شما نمی بینید، همانا من از خداوند می ترسم؛ زیرا خداوند سخت کیفر است ",
            "49": " [در هر صورت] منافقان و آنان که در دلشان بیماری [تردید در مورد حقایق] است می گفتند: دینِ مؤمنان آنان را فریفت، [در نتیجه با این نفرات کم به جنگ ارتشِ تادندان مسلّح قریش رفتند. آنان باور نداشتند که] هرکس [بر اساس ایمانِ واقعی] بر خداوند توکل کند [بی تردید پیروز می شود؛ زیرا] خداوند توانای شکست ناپذیر و حکیم است ",
            "50": " اگر ببینی زمانی که فرشتگان جان کافران را می گیرند چگونه بر چهره و پشتشان [ضربات سنگینی] می کوبند و [نهیبشان می زنند که:] عذاب سوزان را بچشید !",
            "51": " این [عذاب] به کیفر گناهانی است که مرتکب شده اند، وگرنه خداوند به بندگانش، ستمکار نیست ",
            "52": " [روش اینان] چون روش فرعونیان و پیشینیان آنان [است] که به آیات خداوند کافر شدند، خداوند هم آنان را به سبب گناهانشان [به عذابی سخت] مجازات کرد؛ زیرا خداوند نیرومند و سخت کیفر است ",
            "53": "\n \nاین [کیفرِ سخت] به سبب این است که خداوند بر آن نیست که نعمتی را که به مردمی عطا کرده [به عذاب] تغییر دهد، مگر این که آنان آنچه را [از حقایق ایمانی و عمل صالح و اخلاق حسنه] در خود دارند [به کفر و عصیان و فسق و فجور] تغییر دهند، یقیناً خداوند شنوا و داناست ",
            "54": " [روش کافران در برخورد با توحید و نبوت و قرآن،] چون روش فرعونیان و پیشینیان آنان [است] که آیات پروردگارشان را انکار کردند، در نتیجه آنان را به سبب گناهانشان هلاک کردیم، و فرعونیان را به عذابِ غرق شدن دچار ساختیم، همه از پی هم ستمکار بودند ",
            "55": " بی تردید بدترین جنبندگان نزد خداوند کافرانند، که [یه سبب کبر و عنادشان] ایمان نمی آورند ",
            "56": " هم آنان که [بارها] با آنان پیمان بستی، ولی هر بار پیمانشان را می شکنند، و [از خدا در این پیمان شکنی و خیانت] پروا نمی کنند ",
            "57": " پس اگر در میدان نبرد بر آنان دست یافتی [با دچارکردنشان به مجازات سنگین]، دیگر کسانی را که پشت سر آنان [از هر قوم و طایفه ای] هستند بترسان، [و آن ها را به شدت پراکنده ساز] تا عبرت گیرند !",
            "58": "و اگر از پیمان شکنی مردمی [که با آنان هم پیمان هستی] بیم داری، از راهی درست و عادلانه به آنان خبر ده که پیمانشان لغو شده است؛ زیرا خداوند خائنان را دوست ندارد ",
            "59": " کافران گمان نکنند که [با پیمان شکنی و ستیزه جویی با حق بر قدرت خدا] پیشی گرفته اند، اینان هرگز نمی توانند [ما را] درمانده کنند [تا از دسترس حکومت ما خارج شوند] ",
            "60": " برای [رویارویی با] کافران، هرچه از نیرو [نفرات و سازوبرگ جنگی] و اسبان کارآمد دارید آماده کنید! تا به وسیلۀ آن ها دشمن خدا و دشمن خودتان و دشمنانی غیر ایشان را که نمی شناسید ولی خدا آنان را می شناسد بترسانید، و هرچه در راه خدا [برای بنیۀ دفاعی] هزینه کنید پاداشش به طورکامل به شما داده می شود، و [در این زمینه] مورد ستم قرار نمی گیرید ",
            "61": " اگر دشمنان تمایل به صلح داشتند تو هم به صلح رغبت نشان بده، و بر خدا توکل کن؛ یقیناً خداوند شنوا و داناست ",
            "62": "\n \nو اگر بخواهند [با اظهار تمایل به صلح] تو را بفریبند، بی تردید خداوند تو را بس است، اوست که تو را با یاری اش و به وسیلۀ مؤمنان نیرومند ساخت ",
            "63": " [نیرومندساختنِ تو به وسیلۀ مؤمنان بر این اساس بود] که در دل هایشان الفت و محبت برقرار کرد، درحالی که اگر همۀ آنچه را در زمین است هزینه می کردی قدرت نداشتی میان دل هایشان الفت ایجاد کنی، ولی خداوند بین آنان الفت انداخت؛ زیرا او توانای شکست ناپذیر و حکیم است ",
            "64": " ای پیامبر! خدا و مؤمنانی که از تو پیروی می کنند [از نظر حمایت و پشتیبانی] برای تو کافی هستند ",
            "65": " ای پیامبر! مؤمنان را به جنگ [با دشمن] ترغیب کن! اگر از شما مردمِ مؤمن بیست نفر شکیبا باشند بر دویست نفر پیروز می شوند، و اگر از شما صد نفر [شکیبا] باشند بر هزار نفر از کافران غلبه می کنند؛ زیرا آنان گروهی هستند که [قدرت ایمان و شکیبایی در راه خدا را] نمی فهمند ",
            "66": " اکنون خداوند [تکلیف پایداری یک نفر در برابر ده نفر را] به شما تخفیف داد، و معلوم داشت که در شما ضعف [ایمان و اراده] وجود دارد؛ بنابراین اگر از شما صد نفر شکیبایی ورزند بر دویست نفر چیره می شوند، و اگر از شما هزار نفر [شکیبا] باشند به خواست خدا بر دو هزار نفر پیروز می شوند، و خداوند با شکیبایان است ",
            "67": " برای هیچ پیامبری شایسته نیست که پیش از آن که [دشمن را به وسیلۀ جنگ] سرکوب کند اسیرانی بگیرد، [ای مسلمانان!] شما متاع ناچیز دنیا را [که عوض مالی در برابر آزادی اسیران است] می خواهید، و خداوند برای شما خواهان آخرت است، خداوند توانای شکست ناپذیر و حکیم است ",
            "68": " اگر حکم پیشین خداوند بر این نبود [که تا حکمی را به روشنی برای بندگان بیان نکرده آنان را دچار عذاب نکند]، به شما به سبب اسیرانی که [پیش از شروع جنگ] گرفتید عذاب بزرگی می رسید ",
            "69": " آنچه از غنیمت [در عرصۀ نبرد] گرفته اید حلال و دلپذیر هزینه زندگی کنید، و از خداوند [اطاعت کرده، از محرّماتش] بپرهیزید، همانا خداوند بسیار آمرزنده و مهربان است ",
            "70": "\n \nای پیامبر! به اسیرانی که در دست شمایند بگو: اگر خداوند در دل های شما خیری [چون حالت تسلیم به حق، رغبت به ایمان و نیت مثبت] ببیند، بهتر از مالی که [برای آزادشدنتان] از شما گرفته اند به شما می بخشد، و گناهانتان را می آمرزد، خداوند بسیار آمرزنده و مهربان است ",
            "71": " و اگر بخواهند [پس از آزادشدن] به تو خیانت کنند [کار تازه ای نیست]، آنان پیش از این هم [با لشگرکشی بی دلیل] به خداوند خیانت کردند، نهایتاً خداوند تو را بر اینان مسلط کرد، خداوند دانا و حکیم است ",
            "72": " مسلّماً کسانی که مؤمن شدند و [از دیار کفر به منطقۀ اسلامی] هجرت کردند و با اموال و جان هایشان به جهاد در راه خدا برخاستند، و آنان که [به مهاجران] پناه دادند و [ایشان را] حمایت کردند، همگی دوست و یاور یکدیگرند. و کسانی که ایمان آوردند و هجرت نکردند در مورد آنان هیچ گونه تعهدِ دوستی و یاری رساندن ندارید تا زمانی که هجرت کنند، اگر در امر دین از شما [برای دفع دشمن] یاری خواستند بر شماست که [آنان را] یاری دهید، مگر این که [یاری دادنِ شما] به زیان گروهی [باشد] که میان شما و آنان پیمان [متارکۀ جنگ یا پیمان دیگری] بسته شده باشد، خداوند به آنچه انجام می دهید بیناست ",
            "73": " کافران دوستان و یاران یکدیگرند، اگر شما فرمان [واجبِ قطع رابطه با کافران را] اجرا نکنید در زمین فتنه و فسادی بزرگ رخ خواهد داد ",
            "74": " مؤمنانی که هجرت کردند و در راه خدا به جهاد برخاستند، و آنان که [مهاجران را] پناه دادند، و [ایشان را] حمایت کردند، اینان مؤمنان راستین و واقعی اند، برای آنان آمرزش و رزقِ با ارزشی است ",
            "75": " آنان که بعد [از نخستین مؤمنانِ مهاجر،] ایمان آوردند و هجرت کردند و همراه شما به جهاد آمدند از شمایند. [بنا بر آنچه در خصوص مسائل ارث] در کتاب خدا [مقرر شده؛] برخی از خویشان بر گروهی دیگر [از آنان، در ارث بردن] سزاوارترند؛ بی تردید خداوند به همه چیز داناست "
        },
        "tozih": {
            "1": ""
        }
    }
}