{
    "56": {
        "number": 56,
        "bab": 7,
        "title": "فضیلت نماز شب",
        "arabic": {
            "1": " وعَلَيْكَ بِصَلاةِ الليْلِ، وَعَلَيْكَ بِصَلاةِ الليْلِ، وَعَلَيْكَ بِصَلاةِ الليْلِ، وَعَلَيْكَ بِصَلاةِ الزَّوالِ، وَعَلَيْكَ بِصَلاةِ الزَّوالِ، وَعَلَيْكَ بِصَلاةِ الزَّوالِ. ",
            "2": "",
            "3": "",
            "4": "",
            "5": "",
            "6": "",
            "7": "",
            "8": "",
            "9": "",
            "10": "",
            "11": "",
            "12": "",
            "13": "",
            "14": "",
            "15": ""
        },
        "farsi": {
            "1": " بر تو باد به نماز شب و بر تو باد به نماز شب و بر تو باد به نماز شب و بر تو باد به نماز اوّل ظهر و بر تو باد به نماز اوّل ظهر و بر تو باد به نماز اوّل ظهر. ",
            "2": "",
            "3": "",
            "4": "",
            "5": "",
            "6": "",
            "7": "",
            "8": "",
            "9": "",
            "10": "",
            "11": "",
            "12": "",
            "13": "",
            "14": "",
            "15": ""
        },
        "tozih": {
            "1": " درباره برخاستن به هنگام شب و بیان فضیلت آن، روایات بسیاری از اصحاب عصمت وارد شده؛ و نقل\u200Cشده که نماز شب شرف مؤمن است و باعث سلامت بدن و جبران گناهان روز و برطرف کننده وحشت قبر است، نماز شب روی را سپید و بو را خوش کرده و جلب کننده\u200Cی روزی است.\n\nثروت و فرزندان زینت زندگی دنیا و هشت رکعت نماز در پایان شب با نماز وتر زینت آخرت است و حق\u200Cتعالی گاهی این دو زینت را برای بعضی از مردم قرار می\u200Cدهد و دروغ گفته است کسی که بگوید: من نماز شب می\u200Cخوانم و روز در گرسنگی به سر می\u200Cبرم، زیرا نماز شب ضامن روزی روز است.\n\nاز حضرت صادق(علیه\u200Cالسلام) روایت شده: در وصیت رسول خدا(صلی\u200Cالله\u200Cعلیه\u200Cوآله) به امام علی آمده است: یا علی من تو را نسبت به خودت به چند خصلت وصیت می\u200Cکنم، آن\u200Cها را نیکو بدار، پس از آن فرمود: خدایا او را یاری ده و پاره\u200Cای از آن خصلت\u200Cها را ذکر فرمود تا این\u200Cکه گفت: ",
            "2": " ظاهر این است که حضرت از نماز شب، سیزده رکعت را اراده کردند و از نماز ظهر هشت رکعت را که نافله ظهر است.\n\nاز اَنَس روایت شده: از پیامبر شنیدم که فرمود: دو رکعت نماز در دل شب، پیش من از دنیا و آنچه در آن است بهتر می\u200Cباشد.\n\nنیز روایت شده از حضرت زین العابدین(علیه\u200Cالسلام) پرسیدند: چه شده کسانی که به شب\u200Cزنده\u200Cداری برمی\u200Cخیزند چهره\u200Cشان از همه کس نیکوتر است؟ فرمود: به خاطر اینکه اینان، با خدا خلوت می\u200Cکنند، حق\u200Cتعالی از نور خویش به چهره ایشان می\u200Cتاباند.\n\nبه هر صورت روایات در این زمینه بسیار است و ترک برخاستن شب مکروه است. شیخ به سند صحیح از حضرت صادق(علیه\u200Cالسلام) روایت کرده بنده\u200Cای نیست مگر این\u200Cکه هر شب یک\u200Cبار یا دو بار یا چند بار بیدار می\u200Cشود، اگر برخاست که برخاست وگرنه شیطان پاهای خود را می\u200Cگشاید و در گوش او بول [ادرار] می\u200Cکند، آیا آن\u200Cکه برای نماز شب برنخاسته، صبح که برمی\u200Cخیزد توجه نمی\u200Cکند گران و مکدّر و سنگین و کسل است؟\n\nشیخ برقی به سند معتبر از حضرت باقر(علیه\u200Cالسلام) روایت کرده برای شب شیطانی است که او را «رها» می\u200Cگویند، هرگاه بنده\u200Cای از خواب بیدار شود و برخاستن برای نماز شب را قصد کند، آن شیطان به او می\u200Cگوید: اکنون وقت برخاستن نیست، بار دیگر که بیدار شود و بخواهد برخیزد باز می\u200Cگوید: وقت برخاستن نشده، یعنی زود است، پس پیوسته او را از برخاستن باز می\u200Cدارد و او را حبس می\u200Cکند تا سپیده طلوع کند، چون سپیده پدیدار شود در گوش او ادرار می\u200Cکند و از او دست برمی\u200Cدارد درحالی\u200Cکه به خود می\u200Cبالد و از نخوت و ناز دُم خود را می\u200Cجنباند!\n\nابن ابی جمهور از رسول خدا(صلی\u200Cالله\u200Cعلیه\u200Cوآله) روایت کرده روزی به اصحاب خود فرمود: هرگاه یکی از شما در شب بخوابد، شیطان در پس سر او سه گره می\u200Cزند و در مکان هر گرهی می\u200Cگوید: «عَلَیْکَ لَیْلٌ طَوِیلٌ فَارْقُدْ؛ شب تو طولانی است بخواب» هرگاه بیدار شود و یاد خدا کند، یک گره باز می\u200Cشود و اگر وضو بگیرد گره دیگری باز می\u200Cگردد و اگر نماز بخواند گره سوم گشوده می\u200Cشود، پس با حال نشاط، پاکیزه نفس وارد صبح می\u200Cگردد وگرنه آلوده نهاد و کسِل وارد صبح می\u200Cشود. این روایت در کتاب\u200Cهای اهل سنّت نیز ذکر شده.\n\nقطب راوندی از امیرمؤمنان(علیه\u200Cالسلام) روایت کرده در سه چیز با سه چیز طمع مکن: در بیداری شب با پرخوری، در نور چهره با خوابیدن در همه ساعات شب و در امان از دنیا با هم\u200Cنشینی منحرفان عیّاش.\n\nو همچنین قطب راوندی روایت کرده حضرت عیسی مادرش مریم را پس از مردنش صدا زد و گفت: ای مادر با من سخن بگو، آیا علاقه داری به دنیا بازگردی؟ گفت: آری برای این\u200Cکه به خاطر خدا، در شب بسیار سرد نماز بخوانم و در روز بسیار گرم روزه بگیرم، پسرم این راه بیمناک است. ",
            "3": "",
            "4": "",
            "5": "",
            "6": "",
            "7": "",
            "8": "",
            "9": "",
            "10": "",
            "11": "",
            "12": "",
            "13": "",
            "14": "",
            "15": ""
        }
    }
}