{
    "57": {
        "number": 57,
        "bab": 7,
        "title": "طریقه خواندن نماز شب",
        "arabic": {
            "1": "الْحَمْدُ لِلّٰهِ الَّذِي أَحْيانِي بَعْدَما أَمَاتَنِي وَ إِلَيْهِ النُّشُورُ، الْحَمْدُ لِلّٰهِ الَّذِي رَدَّ عَلَيَّ رُوحِي لِأَحْمَدَهُ وَأَعْبُدَهُ.\n",
            "2": "اللّٰهُمَّ أَعِنِّي عَلَىٰ هَوْلِ الْمُطَّلَعِ، وَوَسِّعْ عَلَيَّ الْمَضْجَعَ، وَارْزُقْنِي خَيْرَ مَا بَعْدَ الْمَوْتِ.\n",
            "3": "سُبُّوْحٌ قُدُّوسٌ، رَبُّ الْمَلائِكَةِ وَالرُّوحِ، سَبَقَتْ رَحْمَتُكَ غَضَبَكَ، لَاإِلٰهَ إِلّا أَنْتَ، عَمِلْتُ سُوءاً وَظَلَمْتُ نَفْسِي فَاغْفِرْ لِي، إِنَّهُ لَا يَغْفِرُ الذُّنُوبَ إِلّا أَنْتَ، فَتُبْ عَلَيَّ إِنَّكَ أَنْتَ التَّوَّابُ الرَّحِيمُ .\n",
            "4": "اللّٰهُمَّ إِنَّهُ لَايُوَارِي مِنْكَ لَيْلٌ ساجٍ، وَلَا سَمَاءٌ ذَاتُ أَبْرَاجٍ، وَلَا أَرْضٌ ذَاتُ مِهادٍ، وَلَا ظُلُماتٌ بَعْضُها فَوْقَ بَعْضٍ، وَلَا بَحْرٌ لُجِّيٌّ تُدْلِجُ بَيْنَ يَدَيِ الْمُدْلِجِ مِنْ خَلْقِكَ تُدْلِجُ الرَّحْمَةَ عَلَىٰ مَنْ تَشاءُ مِنْ خَلْقِكَ،\n",
            "5": "تَعْلَمُ خائِنَةَ الْأَعْيُنِ وَما تُخْفِي الصُّدُورُ، غارَتِ النُّجُومُ، وَنامَتِ الْعُيُونُ، وَأَنْتَ الْحَيُّ الْقَيُّوْمُ، لَاتَأْخُذُكَ سِنَةٌ وَلَا نَوْمٌ، سُبْحانَ اللّٰهِ رَبِّ الْعالَمِينَ، وَ إِلٰهِ الْمُرْسَلِينَ، وَالْحَمْدُ لِلّٰهِ رَبِّ الْعالَمِينَ .\n",
            "6": "﴿إِنَّ فِي خَلْقِ السَّمٰاوٰاتِ وَ الْأَرْضِ وَ اخْتِلاٰفِ اللَّيْلِ وَ النَّهٰارِ لَآيٰاتٍ لِأُولِي الْأَلْبٰابِ، اَلَّذِينَ يَذْكُرُونَ اللّٰهَ قِيٰاماً وَ قُعُوداً وَ عَلىٰ جُنُوبِهِمْ وَ يَتَفَكَّرُونَ فِي خَلْقِ السَّمٰاوٰاتِ وَ الْأَرْضِ رَبَّنٰا مٰا خَلَقْتَ هٰذٰا بٰاطِلاً سُبْحٰانَكَ فَقِنٰا عَذٰابَ النّٰارِ، رَبَّنٰا إِنَّكَ مَنْ تُدْخِلِ النّٰارَ فَقَدْ أَخْزَيْتَهُ وَ مٰا لِلظّٰالِمِينَ مِنْ أَنْصٰارٍ﴾",
            "7": "﴿رَبَّنٰا إِنَّنٰا سَمِعْنٰا مُنٰادِياً يُنٰادِي لِلْإِيمٰانِ أَنْ آمِنُوا بِرَبِّكُمْ فَآمَنّٰا رَبَّنٰا فَاغْفِرْ لَنٰا ذُنُوبَنٰا وَ كَفِّرْ عَنّٰا سَيِّئٰاتِنٰا وَ تَوَفَّنٰا مَعَ الْأَبْرٰارِ، رَبَّنٰا وَ آتِنٰا مٰا وَعَدْتَنٰا عَلىٰ رُسُلِكَ وَ لاٰ تُخْزِنٰا يَوْمَ الْقِيٰامَةِ إِنَّكَ لاٰ تُخْلِفُ الْمِيعٰادَ﴾",
            "8": "اللّٰهُمَّ اغْفِرْ لَنا وَارْحَمْنا وَعافِنا وَاعْفُ عَنَّا فِي الدُّنْيا وَالْآخِرَةِ إِنَّكَ عَلَىٰ كُلِّ شَيْءٍ قَدِيرٌ.\n",
            "9": "رَبِّ اغْفِرْ وَارْحَمْ وَتَجاوَزْ عَمَّا تَعْلَمُ إِنَّكَ أَنْتَ الْأَعَزُّ الْأَجَلُّ الْأَكْرَمُ.\n",
            "10": "اللّٰهُمَّ اهْدِنِي فِيمَنْ هَدَيْتَ، وَعَافِنِي فِيمَنْ عَافَيْتَ، وَتَوَلَّنِي فِيمَنْ تَوَلَّيْتَ، وَبارِكْ لِي فِيما أَعْطَيْتَ، وَقِنِي شَرَّ مَا قَضَيْتَ، فَإِنَّكَ تَقْضِي وَلَا يُقْضَىٰ عَلَيْكَ، سُبْحَانَكَ رَبَّ الْبَيْتِ، أَسْتَغْفِرُكَ وَأَتُوبُ إِلَيْكَ، وَأُؤْمِنُ بِكَ وَأَتَوَكَّلُ عَلَيْكَ، وَ لَا حَوْلَ وَلَا قُوَّةَ إِلّا بِكَ يَا رَحِيمُ.\n",
            "11": "أَسْتَغْفِرُ اللّٰه رَبِّي وَ أَتُوبُ إِلَيْهِ.\n",
            "12": "هٰذَا مَقَامُ الْعَائِذِ بِكَ مِنَ النَّارِ، الْعَفْوَ الْعَفْوَ.\n",
            "13": "رَبِّ اغْفِرْ لِي وَارْحَمْنِي وَتُبْ عَلَيَّ إِنَّكَ أَنْتَ التَّوَّابُ الْغَفُورُ الرَّحِيمُ.\n",
            "14": "هٰذَا مَقَامُ مَنْ حَسَناتُهُ نِعْمَةٌ مِنْكَ، وَشُكْرُهُ ضَعِيفٌ، وَذَنْبُهُ عَظِيمٌ، وَلَيْسَ لِذٰلِكَ إِلّا رِفْقُكَ وَرَحْمَتُكَ، فَإِنَّكَ قُلْتَ فِي كِتابِكَ الْمُنْزَلِ عَلَىٰ نَبِيِّكَ الْمُرْسَلِ صَلَّى اللّٰهُ عَلَيْهِ وَآله: ﴿كٰانُوا قَلِيلاً مِنَ اللَّيْلِ مٰا يَهْجَعُونَ وَ بِالْأَسْحٰارِ هُمْ يَسْتَغْفِرُونَ﴾، طَالَ هُجُوعِي وَقَلَّ قِيامِي وَهٰذَا السَّحَرُ وَأَنَا أَسْتَغْفِرُكَ لِذُنُوبِي اسْتِغْفارَ مَنْ لَايَجِدُ لِنَفْسِهِ ضَرَّاً وَلَا نَفْعَاً وَلَا مَوْتاً وَلَا حَياةً وَلَا نُشُوراً.",
            "15": "اَلْحَمْدُ لِرَبِّ الصَّباحِ، اَلْحَمْدُ لِفالِقِ الاِْصْباحِ.\n",
            "16": "سُبْحانَ رَبِّىَ الْمَلِكِ الْقُدُّوسِ، الْعَزيزِ الْحَكيمِ.\n",
            "17": "يا حَىُّ يا قَيُّومُ، يا بَرُّ يا رَحيمُ، يا غَنِىُّ يا كَريمُ، اُرْزُقْنى مِنَ التِّجارَةِ اَعْظَمَها فَضْلاً وَ اَوْسَعَها رِزْقاً، وَ خَيْرَها لى عاقِبَةً، فَاِنَّهُ لا خَيْرَ فيما لا عاقِبَةَ لَهُ.\n",
            "18": ""
        },
        "farsi": {
            "1": "خدا را ستایش که زنده\u200Cام کرد، پس از آن\u200Cکه مرا میراند و بازگشت همه پس از مرگ به سوی اوست، خدا را ستایش که روحم را بازگرداند تا او را ستایش نموده و بندگی کنم.\n",
            "2": "خدایا بر هراس آن جهان یاری\u200Cام ده و بر من قبر را وسعت بخش و خیر آنچه پس از مردن است نصیبم کن.\n",
            "3": "بسیار منزّه و مقدّس است پروردگار فرشتگان و روح، رحمتت بر خشمت پیشی گرفته، معبودی جز تو نیست، بد کردم و به خود ستم نمودم پس مرا بیامرز، به درستی که گناهان را جز تو نیامرزد، توبه\u200Cام را بپذیر که تو بسیار توبه پذیر و مهربانی.\n",
            "4": "خدایا تو را بازنمی\u200Cدارد شب تار و نه آسمان دارای ستارگان و نه زمین گسترده و نه تاریکی\u200Cهایی که بعضی از آن\u200Cها بر فراز بعضی دیگرند و نه دریای عمیق متراکم از آب از اینکه به شبروان در مسیر عبادت از لطف و مهرت عطا کنی و رحمت را به هر که از آفریدگانت بخواهی برسانی؛\n",
            "5": "خیانت چشم\u200Cها و آنچه را سینه\u200Cها پنهان می\u200Cکند می\u200Cدانی، پنهان شدند ستارگان و دیده\u200Cها به خواب رفتند و تو زنده و پابرجایی، چرت و خواب تو را فرو نگیرد، منزّه است خدا، پروردگار جهانیان و معبود رسولان و خدا را ستایش پروردگار جهانیان.\n",
            "6": "مسلّماً در آفرینش آسمان\u200Cها و زمین و رفت\u200Cو\u200Cآمدِ شب و روز نشانه\u200Cهایی [بر قدرت، ربوبیت و رحمت خداوند] برای خردمندان است\u200C؛ هم آنان\u200Cکه همواره خداوند را در حال ایستادن و نشستن و خوابیدن یاد کرده [و قلباً مورد توجه قرار می\u200Cدهند] و پیوسته در آفرینش آسمان\u200Cها و زمین اندیشه می\u200Cکنند، [و از عمق دل می\u200Cگویند:] پروردگارا! این [جهانِ با عظمت] را بیهوده نیافریدی، تو [از هر عیب و نقصی] پاک و منزّهی، ما را از عذاب آتش نگاه دار\u200C! پروردگارا! هرکه را تو در آتش اندازی به\u200Cیقین او را رسوا کرده\u200Cای و برای ستمکاران هیچ یاوری وجود ندارد.\n",
            "7": "پروردگارا! به\u200Cراستی ما صدای ندادهنده\u200Cای که مردم را به ایمان فرامی\u200Cخوانْد شنیدیم که [می\u200Cگفت:] به پروردگارتان ایمان آورید؛ پس ما ایمان آوردیم، پروردگارا! گناهانِ ما را بیامرز! و بدی\u200Cهایمان را [از پروندۀ ما] محو کن! و ما را در زمرۀ نیکان بمیران\u200C! پروردگارا! آنچه که به\u200Cوسیلۀ پیامبرانت به ما وعده داده\u200Cای عطایمان کن! و روز قیامت رسوایمان نساز؛ زیرا تو هرگز از وعده\u200Cات تخلّف نمی\u200Cکنی.\n",
            "8": "خدایا بیامرز ما را و به ما رحم کن و به ما تندرستی ده و در دنیا و آخرت از ما درگذر، به درستی که تو بر هر کاری توانایی.\n",
            "9": "پروردگارا، بیامرز و رحم کن و از آنچه می\u200Cدانی درگذر، به درستی که تو عزیزتر و بزرگ\u200Cتر و گرامی\u200Cتری.\n",
            "10": "خدایا هدایتم کن در زمره آنان\u200Cکه هدایت کردی و سلامتی\u200Cام ده در گروه آنان\u200Cکه سلامت دادی و سرپرستی\u200Cام فرما در جمع آنان که سرپرستی کردی و مرا در آنچه عطا کردی برکت ده و از زیان آنچه مقدّر نمودی نگاهم بدار، به درستی که تو حکم کنی و ضدّ تو حکم نشود، منزّهی تو، ای پروردگار کعبه از تو آمرزش می\u200Cخواهم و به سوی تو باز می\u200Cگردم و به تو ایمان می\u200Cآورم و بر تو توکل می\u200Cکنم و توان و نیرویی نیست جز به تو ای مهربان.\n",
            "11": "از خدا طلب آمرزش می\u200Cجویم و به سوی او باز می\u200Cگردم.\n",
            "12": "این است مقام پناه\u200Cبرنده به تو از آتش، پروردگارا مرا بیامرز.\n",
            "13": "خدایا مرا بیامرز و به من رحم کن و توبه\u200Cام را بپذیر، به درستی که تو، بسیار توبه\u200Cپذیر و آمرزنده و مهربانی.\n",
            "14": "این جایگاه کسی است که حسناتش نعمتی از تو، شکرش ناکافی و گناهش بس بزرگ است و برای آن جز نرمی و رحمتت چیزی نیست، به درستی که تو در کتاب نازل شده بر پیامبر مرسلت (درود خدا بر او و خاندانش) فرمودی: «[نیکوکاری\u200Cشان این بود که] اندکی از شب را می\u200Cخوابیدند\u200C و سَحرگاهان به استغفار می\u200Cپرداختند» ولی خواب من طولانی بود و بیداری شبم کم بود و این است سحر و من از تو برای گناهانم آمرزش می\u200Cخواهم، آمرزش خواهی کسی که برای خود نمی\u200Cیابد زیانی و نه سودی و نه مرگی و نه حیاتی و نه برانگیختنی.\n",
            "15": "ستایش ویژۀ پروردگار بامداد است، ستایش ویژۀ شکافندۀ سپیده است.\n",
            "16": "منزّه است پروردگارم، آن فرمانروای بس مقدّس و عزیز و حکیم.\n",
            "17": "ای زنده، ای پاینده، ای نیکوکار، ای مهربان، ای توانگر، ای کریم، مرا از تجارت نصیب ده در فزونی کلان\u200Cترینش را، در روزی فراخ\u200Cترینش را و در عاقبت بهترینش را، زیرا در آنچه عاقبتی برایش نیست، خیری هم نیست.\n",
            "18": ""
        },
        "tozih": {
            "1": "به صورت آسان و مختصر، که\u200C ان\u200Cشاء\u200Cاللّه تعالی همه کس بتواند بجا آورد این است که چون مومن از خواب برخاست، برای خدای متعال سجده کند و خوب است در این حال یا در حال برداشتن سر از سجده بگوید:\n",
            "2": "چون برخاست و ایستاد بگوید:\n",
            "3": "چون صدای خروس را شنید بگوید:\n",
            "4": "چون به اطراف آسمان نگاه کند بخواند:\n",
            "5": "",
            "6": "آنگاه پنج آیه سوره آل\u200Cعمران را بخواند:\n",
            "7": "",
            "8": "هرگاه خواست به جانب عبادت رو کند و او را نیازی به «تخلّی» [قضای حاجت] باشد آن را پیش اندازد و چون از بیت الخلا درآید به «مسواک» آغاز کند، پس از آن «وضوی کامل» بگیرد و خود را «خوشبو» سازد، آنگاه به نماز شب برخیزد که ابتدای وقت آن نیمه شب است و هرچه به طلوع صبح صادق نزدیک\u200Cتر شود بهتر است و اگر صبح طلوع کند درحالی\u200Cکه چهار رکعت آن را خوانده، بقیه را با «حمد» تنها بخواند.\nدرهرصورت زمانی که برای نماز شب برخاست، هشت رکعت به قصد نماز شب شروع می\u200Cکند و پس از هر دو رکعت سلام می\u200Cدهد و خوب است در دو رکعت اول در هر رکعت پس از سوره «حمد» سی مرتبه سوره «توحید» بخواند تا از نماز فارغ شود درحالی\u200Cکه بین او و خدای عزّوجل گناهی نباشد.\nیا آن\u200Cکه در رکعت اوّل آن سوره «توحید» و در رکعت دوم «قُلْ یٰا أَیُّهَا الْکٰافِرُونَ» بخواند و در شش رکعت دیگر «حمد» و هر سوره\u200Cای که خواستش باشد و در هر رکعتی «حمد» و «توحید» نیز کافی است و اکتفا به سوره «حمد» تنها هم جایز می\u200Cباشد.\nو چنان\u200Cکه قنوت در نمازهای واجب مستحبّ است در رکعت دوم از نمازهای نافله هم مستحبّ است و در قنوت سه مرتبه «سُبحانَ الله» گفتن کافی است؛ یا اینکه گفته شود:",
            "9": "و یا این\u200Cکه بگوید:\n",
            "10": "روایت شده: حضرت موسی بن جعفر هنگامی که در شب تاریک در محراب عبادت می\u200Cایستاد چنین می\u200Cخواند: «اللّٰهُمَّ إِنَّکَ خَلَقْتَنِی سَوِیّاً» و این دعا «دعای پنجاهم صحیفه کامله» است.\nچون از هشت رکعت نماز شب فارغ شود، «دو» رکعت نماز «شفع» و «یک» رکعت نماز «وتر» بجا آورد و در این سه رکعت پس از سوره «حمد» سوره «توحید» بخواند تا به منزله یک ختم قرآن باشد، زیرا سوره توحید ثلث قرآن است، یا آن\u200Cکه در نماز شفع در رکعت اول سوره «حمد» و «قُلْ أَعُوذُ بِرَبِّ النّٰاسِ» و در رکعت دوم سوره «حمد» و «قُلْ أَعُوذُ بِرَبِّ الْفَلَقِ» را بخواند و چون از نماز شفع فارغ گشت مستحبّ است بخواند: «إِلٰهِی تَعَرَّضَ لَکَ فِی هٰذَا اللَّیْلِ الْمُتَعَرِّضُونَ» و این دعایی است که در اعمال شب «نیمه شعبان» در کتاب مفاتیح\u200Cالجنان ذکر شد.\nپس از نماز شفع، برای خواندن یک رکعت نماز وتر برخیزد و در آن یک رکعت سوره «حمد» و سوره «توحید» بخواند، یا آنکه پس از «حمد» «سه» مرتبه سوره «توحید» و «یک» مرتبه سوره\u200Cهای «الفَلَق» و «النّاس» را قرائت کند، سپس برای قنوت دست بردارد و هر دعایی را که می\u200Cخواهد بخواند.\nشیخ طوسی فرموده: دعاهایی که در این قنوت خوانده می\u200Cشود، آن\u200Cقدر زیاد است که شمرده نمی\u200Cشود، ولی مقید به این وقت نیست که خلافش جایز نباشد، انسان مستحبّ است در قنوت نماز وتر، برای ترس از خدا و بیم از عقاب پروردگار گریه یا تباکی [یعنی خود را به گـریه واداشتن یا اظهار گریه کردن] کند و برای برادران مؤمن دعا کند و ذکر چهل نفر مؤمن مستحب است، به درستی که دعا کننده برای چهل مؤمن دعایش ان شاء الله مستجاب می\u200Cشود و نیز دعا کند به آنچه بخواهد.\nشیخ صدوق در کتاب «مَن لا یحضره الفقیه» آورده: رسول خدا در قنوت نماز وتر می\u200Cخواند:",
            "11": "شایسته است، هفتاد مرتبه بگوید:\n",
            "12": "و سزاوار است دست چپ را به دعا برداشته و استغفار را با دست راست شماره کند. روایت شده رسول خدا(صلی\u200Cالله\u200Cعلیه\u200Cوآله) در نماز وتر هفتاد مرتبه استغفار می\u200Cکرد و هفت مرتبه می\u200Cگفت:\n",
            "13": "و همچنین روایت شده حضرت سجاد به هنگام سحر، در نماز «وتر» سیصد مرتبه می\u200Cگفت: «الْعَفْوَ الْعَفْوَ»\nو سپس بگوید:",
            "14": "شایسته است قنوت را طولانی کند و زمانی که از قنوت فارغ می\u200Cشود، به رکوع رود و چون سر از رکوع بردارد این دعا را که شیخ طوسی در کتاب «تهذیب» از حضرت موسی بن جعفر روایت کرده بخواند:\n",
            "15": "آنگاه به سجده رود و نماز را تمام کند و پس از سلام «تسبیح حضرت زهرا» (سلام\u200Cالله\u200Cعلیها) را بگوید و بخواند:",
            "16": "و سه مرتبه بگوید:\n",
            "17": "سپس بگوید:\n",
            "18": "و سزاوار است پس\u200C از این، دعای حزین را بخواند: «أناجیک یا موجود فی کل مکان ...» آنگاه به سجده رود، و پنج مرتبه بگوید: «سبوح قدوس رب الملائکة و الروح؛ پاک و منزّه است پروردگار فرشتگان و روح» سپس بنشیند و «آیت\u200Cالکرسی» بخواند، باز به سجده رود و «سبوح قدوس» را پنج مرتبه بخواند."
        }
    }
}