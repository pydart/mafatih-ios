{
    "13": {
        "number": 13,
        "bab": 7,
        "title": "تسبیحات حضرت فاطمه زهرا(ع)",
        "arabic": {
            "1": "",
            "2": ""
        },
        "farsi": {
            "1": "",
            "2": ""

        },
        "tozih": {
            "1": " احادیث در فضیلت آن بیش از حدّ و خارج از شماره است، از حضرت صادق(علیه\u200Cالسلام) روایت شده: ما کودکان خود را به تسبیح حضرت\u200C فاطمه(سلام\u200Cالله\u200Cعلیها) امر می\u200Cکنیم، چنان\u200Cکه ایشان را به نماز دستور می\u200Cدهیم، بنابراین آن را ترک مکن که هرکه بر آن مداومت کند شقّی و بدبخت نمی\u200Cشود.\n\nدر روایات معتبر وارد شده: ذکر کثیری که خدا در قرآن به آن امر فرموده، تسبیح حضرت فاطمه(سلام\u200Cالله\u200Cعلیها) است و هرکه بعد از هر نماز، مداومت بر آن داشته باشد، خدا را بسیار یاد کرده و به آیه کریمه ﴿وَاذْکُرُوا اللَّهَ ذِکْراً کَثِیراً﴾ عمل کرده است.\n\nبه سند معتبر از حضرت باقر(علیه السّلام) روایت شده: هر که تسبیح فاطمه(سلام\u200Cالله\u200Cعلیها) را بگوید و بعد از آن استغفار کند، خدا او را بیامرزد و آن را بر زبان صد است و در میزان عمل هزار و شیطان را دور می\u200Cکند و خدا را خشنود می\u200Cنماید.\n\nبه سندهای صحیح از حضرت صادق(علیه\u200Cالسلام) روایت شده: هرکه تسبیح فاطمه(سلام\u200Cالله\u200Cعلیها) را پس از هر نماز بگوید، پیش از آن\u200Cکه پاها را از حالت نماز بگرداند آمرزیده شود و برایش بهشت واجب می\u200Cشود.\n\nو در حدیث معتبر دیگری فرمود: پس از هر نماز، خواندن تسبیح فاطمه(سلام\u200Cالله\u200Cعلیها) نزد من بهتر است از آن\u200Cکه در هر روز هزار رکعت نماز بخوانند.\n\nدر روایت معتبری از حضرت باقر(علیه\u200Cالسلام) نقل\u200Cشده: به چیزی از تسبیح و تمجید، عبادت الهی انجام نشده که بهتر از تسبیح فاطمه(سلام\u200Cالله\u200Cعلیها) باشد و اگر چیزی از آن بهتر بود حضرت رسول(صلی\u200Cالله\u200Cعلیه\u200Cو\u200Cآله) آن را به فاطمه عطا می\u200Cفرمود.\n\nو احادیث در فضل آن زیاده از آن است که بتوان در این رساله بیان کرد و در شیوۀ آن تفاوتی در احادیث دیده می\u200Cشود و اشهر و اظهر [مشهورتر و محتمل\u200Cتر] آن است که «سی\u200Cوچهار» مرتبه «اللَّه\u200Cأکبر» و «سی\u200Cوسه» مرتبه «الحمد\u200Cللَّه» و «سی\u200Cوسه» مرتبه «سبحان\u200Cاللَّه» گفته شود؛ و در بعضی از روایات «سُبحانَ \u200Cللهِ» پیش از «الحمد\u200Cللَّه» وارد شده و بعضی از علما به این صورت جمع بین روایات کرده\u200Cاند که پس از نماز به طریق اول بخواند و هنگام خوابیدن به صورت دوم و ظاهراً انجام دادنش در هر وقت به طریق اول که مشهور است بهتر است.\n\nو مستحبّ است بعد از تمام شدن تسبیح «یک» مرتبه «لا إِلهَ إِلّا اللَّهُ» بگوید، چنان\u200Cکه از حضرت صادق(علیه\u200Cالسلام) روایت شده: هرکه پس از هر نماز واجب تسبیح حضرت فاطمه(سلام\u200Cالله\u200Cعلیها) را بجا آورد و به دنبال آن «یک» مرتبه بگوید «لا إِلهَ إِلّا اللَّهُ»، خدا او را بیامرزد.\n\nو بهتر آن است که شمردن آن را با تسبیح ساخته از تربت حضرت\u200C حسین(علیه\u200Cالسلام) نگاه دارد و نگاه داشتن شمارش همۀ ذکرها با تسبیح تربت حضرت\u200C\u200C حسین(علیه\u200Cالسلام) مستحبّ است و با خود داشتن تربت آن حضرت به طور پیوسته مستحبّ و نگهدار از بلاها و سبب ثواب بی\u200Cانتهاست.\n\nنقل\u200Cشده: حضرت فاطمه(سلام\u200Cالله\u200Cعلیها) در ابتدا رشته\u200Cای از پشم تابیده و بر آن گره\u200Cها زده بود که به آن تسبیح می\u200Cگفتند تا حضرت حمزة بن عبد المطلّب شهید شد، پس حضرت فاطمه(سلام\u200Cالله\u200Cعلیها) از تربت قبر آن شهید بزرگوار خاک برگرفت و تسبیح ساخت و به آن خدا را تسبیح می\u200Cکرد، مردم نیز چنان کردند. چون حضرت حسین(علیه\u200Cالسلام) به شهادت رسید ساختن تسبیح و ذکر گفتن با آن از تربت آن امام مظلوم مستحبّ شد.\n\nاز حضرت صاحب\u200Cالامر(علیه\u200Cالسلام) روایت شده: هرکه تسبیح تربت امام حسین(علیه\u200Cالسلام) را در دست داشته باشد و ذکر را فراموش کند، ثواب ذکر برای او نوشته می\u200Cشود.\nاز حضرت صادق(علیه\u200Cالسلام) روایت\u200Cشده: تسبیح تربت آن حضرت خودش ذکر می\u200Cکند و تسبیح می\u200Cگوید، بی\u200Cآنکه آدمی بگوید و فرمود: یک ذکر یا استغفار که با آن گفته می\u200Cشود برابر با هفتاد ذکر است که با چیز دیگری گفته شود و اگر بدون ذکر بگرداند به هر دانه هفت تسبیح برای او نوشته می\u200Cشود.\nو به روایت دیگر اگر با ذکر بگرداند به ازای هر دانه چهل حسنه برای او نوشته می\u200Cشود و روایت شده: حوریان بهشت چون فرشته\u200Cای را می\u200Cبینند که به زمین می\u200Cآید از او درخواست می\u200Cکنند که تسبیح و تربت حضرت امام حسین(علیه\u200Cالسلام) را برای ما بیاور.\n\nدر حدیث صحیح از حضرت موسی بن جعفر(علیه\u200Cالسلام) روایت\u200Cشده: مؤمن باید خالی از پنج چیز نباشد: مسواک، شانه، سجّاده\u200Cای که بر روی آن نماز بخواند و تسبیحی که در آن سی\u200Cوچهار دانه باشد و انگشتر عقیق؛ و ظاهر آن است که تسبیح خام و پخته هر دو خوب است و خام بهتر است.\nاز حضرت جعفر صادق(علیه\u200Cالسلام) روایت\u200Cشده: هرکه با تسبیح تربت قبر امام حسین(علیه\u200Cالسلام) یک تسبیح بگوید، حق\u200Cتعالی برای او چهارصد حسنه بنویسد و چهارصد گناه از او محو کند و چهارصد حاجت او را برآورد و چهارصد درجه برای او بالا برد.\n\nو نیز روایت شده: مستحب است رشته تسبیح کبود باشد به رنگ آسمان و از بعضی روایات استفاده می\u200Cشود که اگر زنان عدد ذکر را به انگشتان خود بشمارند افضل است، ولی احادیث فضیلت تربت به طور مطلق اکثر و اقوی است.",
            "2": ""
        }
    }
}