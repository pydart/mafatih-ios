{
    "105": {
        "number":105 ,
        "bab": 72,
        "title": "دعاها و نمازهای حاجت\n",
        "arabic": {
            "1": "اللّٰهُمَّ أَنْتَ السَّلامُ، وَمِنْكَ السَّلامُ، وَ إِلَيْكَ يَرْجِعُ السَّلامُ . اللّٰهُمَّ صَلِّ عَلَىٰ مُحَمَّدٍ وَآلِ مُحَمَّدٍ وَبَلِّغْ رُوحَ مُحَمَّدٍ مِنِّي السَّلامَ وَأَرْواحَ الْأَئِمَّةِ الصَّادِقِينَ سَلامِي وَارْدُدْ عَلَيَّ مِنْهُمُ السَّلامَ، وَالسَّلامُ عَلَيْهِمْ وَرَحْمَةُ اللّٰه وَبَرَكاتُهُ . اللّٰهُمَّ إِنَّ هاتَيْنِ الرَّكْعَتَيْنِ هَدِيَّةٌ مِنِّي إِلىٰ رَسُولِ اللّٰه صَلَّى اللّٰهُ عَلَيْهِ وَآلِهِ فَأَثِبْنِي عَلَيْهِما مَا أَمَّلْتُ وَرَجَوْتُ فِيكَ وَفِي رَسُولِكَ يَا وَلِيَّ الْمُؤْمِنِينَ.\n",
            "2": "يَا مُحَمَّدُ يَا رَسُولَ اللّٰه، أَشْكُو إِلَى اللّٰه وَ إِلَيْكَ حاجَتِي وَ إِلَىٰ أَهْلِ بَيْتِكَ الرَّاشِدِينَ حَاجَتِي وَبِكُمْ أَتَوَجَّهُ إِلَى اللّٰهِ فِي حاجَتِي.\nٰ",
            "3": "بِسْمِ اللّٰهِ الرَّحْمٰنِ الرَّحِيمِ مِنَ الْعَبْدِ الذَّلِيلِ إِلَى الْمَوْلَى الْجَلِيلِ، رَبِّ إِنِّي مَسَّنِيَ الضُّرُّ وَأَنْتَ أَرْحَمُ الرَّاحِمِينَ، بِحَقِّ مُحَمَّدٍ وَآلِهِ صَلِّ عَلَىٰ مُحَمَّدٍ وَآلِهِ وَاكْشِفْ هَمِّي وَفَرِّجْ عَنِّي غَمِّي بِرَحْمَتِكَ يَا أَرْحَمَ الرَّاحِمِينَ.\n",
            "4": "يَا اللّٰهُ الْمانِعُ قُدْرَتَهُ خَلْقَهُ، وَالْمالِكُ بِها سُلْطانَهُ، وَالْمُتَسَلِّطُ بِما فِي يَدَيْهِ عَلَىٰ كُلِّ مَوْجُودٍ، وَغَيْرُكَ يَخِيبُ رَجاءُ راجِيهِ وَراجِيكَ مَسْرُورٌ لَايَخِيبُ، أَسْأَلُكَ بِكُلِّ رِضىً لَكَ، وَبِكُلِّ شَيْءٍ أَنْتَ فِيهِ، وَبِكُلِّ شَيْءٍ تُحِبُّ أَنْ تُذْكَرَ بِهِ وَ بِكَ يَا اللّٰهُ، فَلَيْسَ يَعْدِلُكَ شَيْءٌ أَنْ تُصَلِّيَ عَلَىٰ مُحَمَّدٍ وَآلِ مُحَمَّدٍ وَتَحْفَظَنِي وَ وَلَدِي وَأَهْلِي وَمالِي وَتَحْفَظَنِي بِحِفْظِكَ، وَأَنْ تَقْضِيَ حَاجَتِي فِي كَذا وَكَذا.\n",
            "5": "يَا كَرِيمُ يَا كَرِيمُ يَا كَرِيمُ، يَا عَظِيمُ يَا عَظِيمُ يَا عَظِيمُ، يَا أَعْظَمَ مِنْ كُلِّ عَظِيمٍ، يَا سَمِيعَ الدُّعاءِ، يَا مَنْ لَاتُغَيِّرُهُ اللَّيالِي وَالْأَيَّامُ صَلِّ عَلَىٰ مُحَمَّدٍ وَآلِهِ وَارْحَمْ ضَعْفِي وَفَقْرِي وَفاقَتِي وَمَسْكَنَتِي فَإِنَّكَ أَعْلَمُ بِها مِنِّي وَأَنْتَ أَعْلَمُ بِحاجَتِي، يَا مَنْ رَحِمَ الشَّيْخَ يَعْقُوبَ حِينَ رَدَّ عَلَيْهِ يُوسُفَ قُرَّةَ عَيْنِهِ، يَا مَنْ رَحِمَ أَيُّوْبَ بَعْدَ طُولِ بَلائِهِ، يَا مَنْ رَحِمَ مُحَمَّداً صَلَّى اللّٰهُ عَلَيْهِ وَآلِهِ وَمِنَ الْيُتْمِ آواهُ وَنَصَرَهُ عَلَىٰ جَبابِرَةِ قُرَيْشٍ وَطَواغِيتِها وَأَمْكَنَهُ مِنْهُمْ، يَا مُغِيثُ يَا مُغِيثُ يَا مُغِيثُ.\n",
            "6": "اللّٰهُمَّ إِنِّي حَلَلْتُ بِساحَتِكَ لِمَعْرِفَتِي بِوَحْدانِيَّتِكَ وَصَمَدانِيَّتِكَ وَأَنَّهُ لَا قادِراً عَلَىٰ قَضاءِ حاجَتِي غَيْرُكَ، وَقَدْ عَلِمْتُ يَا رَبِّ أَنَّهُ كُلَّما تَظاهَرَتْ نِعْمَتُكَ عَلَيَّ اشْتَدَّتْ فاقَتِي إِلَيْكَ، وَقَدْ طَرَقَنِي هَمُّ كَذا وَكَذا (به جاى کذا و کذا، حاجت خود را ذکر نماید) وَأَنْتَ بِكَشْفِهِ عالِمٌ غَيْرُ مُعَلَّمٍ واسِعٌ غَيْرُ مُتَكَلِّفٍ،\n",
            "7": "فَأَسْأَلُكَ بِاسْمِكَ الَّذِي وَضَعْتَهُ عَلَى الْجِبالِ فَنُسِفَتْ، وَوَضَعْتَهُ عَلَى السَّماواتِ فَانْشَقَّتْ، وَعَلَى النُّجُومِ فَانْتَشَرَتْ، وَعَلَى الْأَرْضِ فَسُطِحَتْ، وَأَسْأَلُكَ بِالْحَقِّ الَّذِي جَعَلْتَهُ عِنْدَ مُحَمَّدٍ صَلَّى اللّٰهُ عَلَيْهِ وَآلِهِ وَعِنْدَ عَلِيٍّ وَالْحَسَنِ وَالْحُسَيْنِ وَعَلِيٍّ وَمُحَمَّدٍ وَجَعْفَرٍ وَمُوسىٰ وَعَلِيٍّ وَمُحَمَّدٍ وَعَلِيٍّ وَالْحَسَنِ وَالْحُجَّةِ عَلَيْهِمُ السَّلامُ أَنْ تُصَلِّيَ عَلَىٰ مُحَمَّدٍ وَأَهْلِ بَيْتِهِ وَأَنْ تَقْضِيَ لِي حاجَتِي، وَتُيَسِّرَ لِي عَسِيرَها، وَتَكْفِيَنِي مُهِمَّها، فَإِنْ فَعَلْتَ فَلَكَ الْحَمْدُ، وَ إِنْ لَمْ تَفْعَلْ فَلَكَ الْحَمْدُ، غَيْرَ جائِرٍ فِي حُكْمِكَ، وَلَا مُتَّهَمٍ فِي قَضائِكَ، وَلَا حائِفٍ فِي عَدْلِكَ.\n",
            "8": "اللّٰهُمَّ إِنَّ يُونُسَ بْنَ مَتَّىٰ عَبْدَكَ دَعاكَ فِي بَطْنِ الْحُوتِ وَهُوَ عَبْدُكَ فَاسْتَجَبْتَ لَهُ، وَأَنَا عَبْدُكَ أَدْعُوكَ فَاسْتَجِبْ لِي.\n",
            "9": "",
            "10": ""

        },
        "farsi": {
            "1": "خدایا تویی سلام و از توست سلام و به سوی تو سلام باز می\u200Cگردد، خدایا بر محمّد و خاندان محمّد درود فرست و از سوی من به روح محمّد سلام برسان و سلام را نثار ارواح امامان راست\u200Cگو فرما و به من از سوی آنان سلام بازگردان و سلام و رحمت و برکات خدا بر آنان باد، خدایا این دو رکعت نماز هدیه\u200Cای است از سوی من به رسول خدا (درود خدا بر او و خاندانش)، بر این دو رکعت پاداشم ده برای آنچه آرزو کردم و امید بستم درباره تو و رسولت ای سرپرست مؤمنان.\n",
            "2": "ای محمّد، ای رسول خدا، حاجتم را به سوی خدا و تو و خاندان ره یافته\u200Cات شکایت می\u200Cکنم و در حاجتم به وسیله شما به سوی خدا توجه می\u200Cنمایم.\n",
            "3": "به نام خدا که رحمتش بسیار و مهربانی\u200Cاش همیشگی است، از بنده خوار به سوی مولای بزرگوار، پروردگارا به من بدحالی رسیده و تو مهربان\u200Cترین مهربانانی، به حق محمّد و خاندانش، درود فرست بر محمّد و خاندانش و اندوه مرا برطرف کن و غم مرا بگشا ای مهربان\u200Cترین مهربانان.\n",
            "4": "ای خدایی که قدرتش را از خلقش منع می کند [قدرتش را از رساندن ضرر به بندگانش منع می\u200Cکند، حاصل اینکه در عین قدرت بی\u200Cنهایتش دست به انتقام نمی\u200Cزند: از محدث قمی] و سلطنتش را به قدرتش مالک است و به آنچه نزد اوست بر هر موجودی چیره است و غیر تو ناامید می\u200Cکند امید امیدوارش را و امیدوار تو خوشحال است که ناامید نمی\u200Cشود، از تو می\u200Cخواهم به هرچه پسند توست و به هر شأنی که تو در آنی و به هرچه دوست داری به آن یاد شوی و به ذاتت ای خدا، چیزی برابر تو نیست، اینکه بر محمّد و خاندان محمّد درود فرستی و مرا و فرزندان و خاندان و دارایی\u200Cام را نگاه\u200Cداری و به حفظت حفظم کنی و حاجتم را در چنین و چنان مورد برآوری.\n",
            "5": "ای کریم، ای کریم، ای کریم، ای بزرگ، ای بزرگ، ای بزرگ، ای بزرگ\u200Cتر از هر بزرگ. ای شنونده دعا، ای که شب\u200Cها و روزها دگرگونش نمی\u200Cسازد، درود فرست بر محمّد و خاندانش و به ناتوانی و تهیدستی و نداری و درماندگی\u200Cام رحم کن زیرا که تو به آن\u200Cها داناتر از منی و تو به حاجتم آگاه\u200Cتری، ای آن\u200Cکه به یعقوب سالخورده رحم کردی زمانی که نور چشمش یوسف را به او بازگرداند، ای آن\u200Cکه به ایوب پس از طول بلایش رحم کرد، ای آن\u200Cکه بر محمّد (درود خدا بر او و خاندانش) رحم کرد و از زمان یتیمی پناهش داد و بر گردنکشان قریش و طاغوت\u200Cهای آن یاری\u200Cاش داد و بر آنان چیره\u200Cاش ساخت، ای فریادرس، ای فریادرس، ای فریادرس.\n",
            "6": "خدایا به خاطر معرفتم به یگانگی\u200Cات و بی\u200Cنیازی\u200Cات به آستانت فرود آمدم و هم اینکه توانایی بر برآوردن حاجتم جز تو نیست و من دانسته\u200Cام ای پروردگارم هر زمان نعمتت پی\u200Cدرپی به من رسیده، نیازم به تو سخت\u200Cتر گشته، اینک اندوه ناشی از چنین و چنان مرا درهم کوبیده است (به جاى چنین و چنان، حاجت خود را ذکر نماید) و تو به برطرف نمودنش دانایی بی\u200Cآنکه دانشت را از دیگری گرفته باشی و توانایی بدون هیچ\u200Cگونه مشقّتی،\n",
            "7": "از تو می\u200Cخواهم به حق نامت که بر کوه نهادی پس در هم کوبیده شد و بر آسمان\u200Cها نهادی، پس شکافته شدند و بر ستارگان پس پراکنده گشتند و بر زمین پس گسترده شد و از تو می\u200Cخواهم به حقی که قرار دادی نزد محمّد (درود خدا بر او و خاندانش) و نزد علی و حسن و حسین و علی و محمّد و جعفر و موسی و علی و محمّد و علی و حسن و حجّت (درود خدا بر ایشان) اینکه درود فرستی بر محمّد و اهل\u200Cبیتش و حاجتم را برآوری و دشوارش را آسان نمایی و مهمّش را کفایتم کنی، پس اگر عنایت کردی تو را ستایش و اگر مرحمت نفرمودی باز هم تو را ستایش که تو در حکم خود ستمکار نیستی و در داوری\u200Cات متّهم نمی\u200Cباشی و در عدالتت ستم\u200Cکننده نیستی.\n",
            "8": "خدایا به درستی که یونس بن متّی بنده\u200Cات، تو را در شکم ماهی خواند و او بنده تو بود، پس دعایش را مستجاب نمودی و من بنده توأم، تو را می\u200Cخوانم، دعایم را مستجاب کن.\n",
            "9": "",
            "10": ""

        },
        "tozih": {
            "1": "نماز حاجت به نقل از کتاب «مکارم»\n",
            "2": "زمانی که شب به نیمه رسید، غسل کن و دو رکعت نماز بجا آور، در رکعت اول پس از سوره «حمد» پانصد مرتبه سوره «توحید» و همچنین در رکعت دوم پس از سوره «حمد» پانصد مرتبه سوره «توحید» و آخر سوره «حشر» را از «لَوْ أَنْزَلْنٰا هٰذَا الْقُرْآنَ عَلىٰ جَبَلٍ» تا آخر سوره و شش آیه اول سوره «حدید» و پس از آن به همان حال که ایستاده\u200Cای هزار مرتبه «إِیّٰاکَ نَعْبُدُ وَ إِیّٰاکَ نَسْتَعِینُ» بگو، سپس نماز را به پایان برسان و ثنای حق\u200Cتعالی را بجای آور.\n",
            "3": "اگر حاجتت برآورده شد که به مراد خود رسیده\u200Cای و اگر به حاجت خود نرسیدی دوباره این نماز را بخوان و اگر حاجتت برآورده نشد، بار سوم آن را بجا آور، ان\u200Cشاء\u200Cالله برآورده می\u200Cشود.\n",
            "4": "نماز دیگر [برای حاجت]\n",
            "5": "ثقة الاسلام کلینی در کتاب «کافی»، به سند معتبر از عبد الرّحیم قصیر روایت کرده: به حضرت امام صادق(علیه\u200Cالسلام) رفتم و عرض کردم: فدایت شوم، از پیش خود دعایی اختراع کرده\u200Cام. فرمود: مرا از اختراع خود واگذار، هرگاه برایت حاجتی بود به رسول خدا(صلی\u200Cالله\u200Cعلیه\u200Cوآله) پناه ببر و دو رکعت نماز بخوان و آن را به حضرت رسول(صلی\u200Cالله\u200Cعلیه\u200Cوآله) هدیه کن. عرضه داشتم: این نماز را چگونه بجا آورم؟ فرمود:\n",
            "6": "غسل می\u200Cکنی و دو رکعت نماز در آغاز و پایان، همانند نماز واجب صبح به جا می\u200Cآوری و پس از سلام می\u200Cگویی:\n",
            "7": "آنگاه به سجده می\u200Cروی و «چهل مرتبه» می\u200Cگویی: «یَا حَیُّ یَا قَیُّوْمُ یَا حَیّاً لَایَمُوتُ یَا حَیّاً لَاإِلٰهَ إِلّا أَنْتَ یَا ذَا الْجَلالِ وَالْإِکْرامِ یَا أَرْحَمَ الرَّاحِمِینَ؛ ای زنده و پاینده، ای زنده ای که نمیرد، ای زنده ای که معبودی جز تو نیست، ای دارای جلالت و بزرگواری، ای مهربانترین مهربانان» سپس جانب راست صورت خویش را بر زمین می\u200Cگذاری و همین دعا را چهل مرتبه می\u200Cخوانی، آنگاه جانب چپ صورت خود را بر زمین می\u200Cگذاری و باز چهل مرتبه این دعا را قرائت می\u200Cکنی. سپس سر از سجده برمی\u200Cداری و دست را به جانب آسمان برداشته چهل مرتبه می\u200Cخوانی، پس از آن دست\u200Cها را بر گردن خود می\u200Cگذاری و به انگشت شهادت خویش پناه برده چهل مرتبه می\u200Cخوانی،\n",
            "8": "سپس محاسن خود را با دست چپ می\u200Cگیری و گریه می\u200Cکنی یا اظهار گریستن می\u200Cنمایی و می\u200Cگویی:\n",
            "9": "سپس به سجده می\u200Cروی و می\u200Cگویی: «یَا اللّٰهُ یَا اللّٰه» به اندازه اى که نفس قطع شود، آنگاه می\u200Cگویی: «صَلِّ عَلَىٰ مُحَمَّدٍ وَآلِ مُحَمَّدٍ وافعل بی کذا وکذا» و به جاى کذا و کذا (با من چنین و چنان کن) حاجت خود را بخواه.\n",
            "10": "پس از آن حضرت صادق(علیه السّلام) فرمود: من بر خداى عزّوجلّ ضامنم که از جاى خود حرکت نمی\u200Cکنی، مگر آن که حاجت تو برآورده شود.\n",
            "11": "نویسنده گوید: در باب چهارم دعاهاى بسیارى براى «رفع حوائج دنیا و آخرت» ذکر خواهم کرد.\n",
            "12": "رقعه و نامه حاجت\n",
            "13": "شیخ کفعمی در کتاب «بلد الاَمین» برای رفع حاجت بسیار مهمّ فرموده: این کلمات را در کاغذی بنویسد و در آب بیندازد:\n",
            "14": "نماز حاجت دیگر\n",
            "15": "سید ابن طاووس در کتاب «مزار» در باب اعمال مسجد کوفه، در ذیل اعمال محراب حضرت امیرمؤمنان فرموده:\n",
            "16": "بیان نماز حاجتی که در خصوص این مکان باید انجام داد و آن چهار رکعت است با دو سلام، در رکعت اول پس از سوره «حمد» ده مرتبه «قُلْ هُوَ اللّٰهُ أَحَدٌ» و در رکعت دوم بعد از سوره «حمد» بیست\u200Cویک مرتبه «توحید» و در رکعت سوم بعد از سوره «حمد» سی\u200Cویک مرتبه «توحید» و در رکعت چهارم پس از «حمد» چهل\u200Cویک مرتبه «توحید» خوانده می\u200Cشود؛\n",
            "17": "و پس از سلام نماز و خواندن تسبیح، پنجاه\u200Cویک مرتبه سوره «توحید» را بخوان و پنجاه مرتبه استغفار کن و پنجاه مرتبه صلوات بفرست و پنجاه مرتبه بگو:«لَاحَوْلَ وَلَا قُوَّةَ إِلّا بِاللّٰهِ الْعَلِیِّ الْعَظِیمِ؛ هیچ نیرو و توانى جز از سوى خداوند بلندمرتبه و بزرگ نیست». آنگاه بگو:\n",
            "18": "و حاجت خود را ذکر کن.\n",
            "19": "نماز دیگر [برای حاجت]\n",
            "20": "روایت شده: هر که را به خدا حاجتی باشد و بخواهد برآورده گردد، چهار رکعت نماز بجا آورد، در هر رکعت پس از سوره «حمد» سوره «انعام» بخواند و در پی نماز بگوید:\n",
            "21": "[این ذکر] را مکرّر می\u200Cگویی و سپس حاجات خود را از خدای تعالی درخواست می\u200Cکنی که حق\u200Cتعالی آن\u200Cها را عطا می\u200Cکند.\n",
            "22": "نماز حاجت در شب جمعه و شب عید قربان\n",
            "23": "سید ابن طاووس روایت کرده و فرموده: «شب جمعه» و «شب عید قربان» دو رکعت نماز بخوان و در هر رکعت سوره «فاتحه» را قرائت کن ولی آیه «إِیّٰاکَ نَعْبُدُ وَ إِیّٰاکَ نَسْتَعِینُ» را صد مرتبه بگو، سپس حمد را به پایان برسان و دویست مرتبه سوره «توحید» را بخوان، چون سلام دادی هفتاد مرتبه بگو:«لَاحَوْلَ وَلَا قُوَّةَ إِلّا بِاللّٰهِ الْعَلِیِّ الْعَظِیمِ؛ هیچ نیرو و توانى جز از سوى خداوند بلندمرتبه و بزرگ نیست»، آنگاه به سجده برو و دویست مرتبه بگو: «یَا رَبِّ یَا رَبِّ» پس هر حاجت که داری بخواه، ان\u200Cشاء\u200Cالله برآورده خواهد شد.\n",
            "24": "ایضاً نماز حاجت به سندهای معتبر\n",
            "25": "نمازی است که بسیاری از علما مانند شیخ مفید و شیخ طوسی و سید ابن طاووس و دیگران آن را از حضرت صادق(علیه\u200Cالسلام) روایت کرده\u200Cاند و کیفیت آن موافق روایت سید چنین است:\n",
            "26": "هرگاه برایت نزد خدای عزّوجلّ حاجت مهمی روی دهد سه روز پی\u200Cدرپی که چهارشنبه و پنجشنبه و جمعه باشد، روزه بگیر و چون روز جمعه شود غسل کن و جامه نو و پاکیزه بپوش و به بامی که بلندترین بام\u200Cهای خانه\u200Cات باشد بالا رو و دو رکعت نماز بخوان، سپس دست\u200Cها را به سوی آسمان بلند کن و بگو:\n",
            "27": "صورت خود را به زمین می\u200Cچسبانی و می\u200Cگویی:\n",
            "28": "حضرت صادق(علیه\u200Cالسلام) فرمود: بسا که حاجتی برای من پیش می\u200Cآید و من این دعا را می\u200Cخوانم، آنگاه که باز می\u200Cگردم، حاجتم برآورده شده.\n",
            "29": ""

        }
    }
}